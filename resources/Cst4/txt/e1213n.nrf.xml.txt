


saddabindu  pakaraṇaṃ
..namo tassa bhagavato arahato sammāsambuddhassa..
1.
 yassañeyyesu dhammesu, nāṇumattampaveditaṃ,
natvāsaddhammasaṅghaṃtaṃ, saddabinduṃsamārabhe.
2. 
 kādiritā navasaṅkhyā, kamenaṭā di yādica,
pādayopañca saṅkhyātā, suññanāmā saraññanā.
3.
 sarehevasarāpubbe luttāvāvīpareramā,
byañjanācāgamāvāvī dīgharassādisambhavā.
4. 
 kākāsenāgatosisa keniddhimaccadassayi,
arājakhvaggimesīnaṃ sotukammeghayitthiyo.
iti sandhikappo samatto.
5. 
 buddhapumayuvasanta rājabrahmasakhācasā,
yatādidehījantuca satthupitābhibhūvidū.
6.
 kaññāmmārattithipo, kkharaṇīnadirumātubhū,
napuṃsaketiyantāca, padakammadadhāyuno.
7. 
 gahitāgahaṇenettha suddhosyādyantakāpume,
vimalāhontijāntehi thyaṃpañcantehidādhikā.
8.
 napuṃsakepayogātu janakāhontityantato,
padhānānugatāsabba nāmasamāsataddhitā.
9. 
 attiliṅgānipātādi tatoluttāvasyādayo,
suttānurūpatosiddhā hontivattāmanādayo.
iti nāmakappo samatto.
10.
 chakārakesasāmismiṃ samāsohotisambhavā,
taddhītākattukammasa, mpadānokāsasāmisu.
11. 
 sādhattayamhiākhyāto kitakosattasādhane,
sabbatthapaṭhamāvutte avuttedutiyādayo.
12.
 manasāmuninovutyā vanebuddhenavaṇṇite,
vaṭṭāhitovivaṭṭatthaṃ bhikkhubhāvetibhāvanaṃ.
iti kārakakappo samatto.
13. 
 rāsīdvipadikādvandā liṅgenavacanenaca,
luttātulyādhikaraṇā bahubbīhītukhemarū.
14.
 tappurisācakhemorā dayācakammadhārayā,
digavocāvyayāhārā etesabbepihāritā.
iti samāsakappo samatto.
15.
 kaccāditopiekamhā saddatoniyamaṃvinā,
nekatthesatibhonteva sabbetaddhitapaccayā.
iti taddhitakappo samatto.
16. 
 kattarināññathākamme tathābhāvetumerayā,
sabbetepacadhātumhi saṅkhepenamarūmayā.
17.
 gamīmhātiguṇāphatto sambhavāaññadhātusu,
anantāvapayogāte ādesapaccayādihi.
iti ākhyātakappo samatto.
18.
 kitādipaccayāsabbe, ekamhāapidhātuto,
siyuṃnurūpatosatta, sādhanesatipāyato.
iti kitakappo samatto.
19. 
 iminākiñcilesena, sakkāñātuṃjināgame,
payogāñāṇināsindhu, rasovekenabindunā.
20.
 rammaṃsīghappavesāya, puraṃpiṭakasaññitaṃ,
maggojumaggataṃmaggaṃ, saddāraññevisodhito.
21. 
 teneva kiñci jalito jalito padīpo
kaccāyanuttiratano citagabbhakoṇe,
dhammādirājagurunā garumāmakena
dhammena yobbipatinā sagaruttanīto.
iti saddabindu pakaraṇaṃ parisamattaṃ.
yosaññamo guṇadhano nayanaṃ nijaṃva
sikkhāpayī mama mavaṃ sugatāgamādo,
salloka puñja suhado padumādi rāma
nāmo mahā yativarā cariyo samayhaṃ.
saddhādhanena vasatā viditamhi pupphā
rāmedhunā ariyavaṃsa dhajavhayena,
santena ñāṇatilako tyaparākhyakena
bālānametamavidhīyi mayāhitāya.



