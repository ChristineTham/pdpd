<?xml version="1.0" encoding="UTF-16"?>
<?xml-stylesheet type="text/xsl" href="tipitaka-deva.xsl"?>
<TEI.2>
<teiHeader></teiHeader>
<text>
<front></front>
<body xml:space="preserve">
<p rend="centre">.. namo tassa bhagavato arahato sammāsambuddhassa..</p>

<p rend="chapter">vinayavinicchayo</p>

<p rend="subsubhead">ganthārambhakathā</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> vanditvā <pb ed="M" n="0.0001"/><pb ed="V" n="0.0001"/> sirasā seṭṭhaṃ, buddhamappaṭipuggalaṃ.</p>

<p rend="gathalast">bhavābhāvakaraṃ dhammaṃ, gaṇañceva niraṅgaṇaṃ..</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> bhikkhūnaṃ bhikkhunīnañca, hitatthāya samāhito.</p>

<p rend="gathalast">pavakkhāmi samāsena, vinayassavinicchayaṃ..</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> anākulamasaṃkiṇṇaṃ, madhuratthapadakkamaṃ.</p>

<p rend="gathalast">paṭubhāvakaraṃ etaṃ, paramaṃ vinayakkame..</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> apāraṃ otarantānaṃ, sāraṃ vinayasāgaraṃ.</p>

<p rend="gathalast">bhikkhūnaṃ bhikkhunīnañca, nāvābhūtaṃ manoramaṃ..</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> tasmā vinayanūpāyaṃ, vinayassavinicchayaṃ.</p>

<p rend="gathalast">avikkhittena cittena, vadato me nibodhatha..</p>

<p rend="chapter">bhikkhuvibhaṅgo</p>

<p rend="title">pārājikakathā</p>

<p rend="subhead">paṭhamapārājikakathā</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> tividhe <pb ed="M" n="0.0002"/><pb ed="V" n="0.0002"/> tilamattampi, magge sevanacetano.</p>

<p rend="gathalast">aṅgajātaṃ pavesento, allokāse parājito..</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> pavesanaṃ paviṭṭhaṃ vā, ṭhitamuddharaṇampi vā.</p>

<p rend="gathalast">sasikkho sādiyanto so, ṭhapetvā kiriyaṃ cuto..</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> santhatenaṅgajātena, santhataṃ vā asanthataṃ.</p>

<p rend="gathalast">maggaṃ pana pavesento, tathevāsanthatena ca..</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> upādinnenupādinne, anupādinnakena vā.</p>

<p rend="gathalast">ghaṭṭite anupādinne, sace sādiyatettha so..</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> hoti pārājikakkhette, paviṭṭhe tu parājito.</p>

<p rend="gathalast">khette thullaccayaṃ tassa, dukkaṭañca viniddise..</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> mate akkhāyite cāpi, yebhuyyakkhāyitepi ca.</p>

<p rend="gathalast">methunaṃ paṭisevanto, hoti pārājiko naro..</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> yebhuyyakkhāyite cāpi, upaḍḍhakkhāyitepi ca.</p>

<p rend="gathalast">hoti thullaccayāpatti, sese āpatti dukkaṭaṃ..</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> nimittamattaṃ sesetvā, khāyitepi sarīrake.</p>

<p rend="gathalast">nimitte methunaṃ tasmiṃ, sevatopi parājayo..</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> uddhumātādisampatte, sabbatthāpi ca dukkaṭaṃ.</p>

<p rend="gathalast">khāyitākkhāyitaṃ nāma, sabbaṃ matasarīrake..</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> chinditvā pana tacchetvā, nimittuppāṭite pana.</p>

<p rend="gathalast">vaṇasaṅkhepato tasmiṃ, sevaṃ thullaccayaṃ phuse..</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> tato <pb ed="M" n="0.0003"/><pb ed="V" n="0.0003"/> methunarāgena, patitāya nimittato.</p>

<p rend="gathalast">tāyaṃ upakkamantassa, dukkaṭaṃ maṃsapesiyaṃ..</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> nakhapiṭṭhippamāṇepi, maṃse nhārumhi vā sati.</p>

<p rend="gathalast">methunaṃ paṭisevanto, jīvamāne parājito..</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> kaṇṇacchiddakkhināsāsu, vatthikose vaṇesu vā.</p>

<p rend="gathalast">aṅgajātaṃ pavesento, rāgā thullaccayaṃ phuse..</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> avasesasarīrasmiṃ, upakacchūrukādisu.</p>

<p rend="gathalast">vasā methunarāgassa, sevamānassa dukkaṭaṃ..</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> assagomahisādīnaṃ, oṭṭhagadrabhadantinaṃ.</p>

<p rend="gathalast">nāsāsu vatthikosesu, sevaṃ thullaccayaṃ phuse..</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> tathā sabbatiracchānaṃ, akkhikaṇṇavaṇesupi.</p>

<p rend="gathalast">avasesasarīresu, sevamānassa dukkaṭaṃ..</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> tesaṃ allasarīresu, matānaṃ sevato pana.</p>

<p rend="gathalast">tividhāpi siyāpatti, khettasmiṃ tividhe sati..</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> bahi methunarāgena, nimittaṃ itthiyā pana.</p>

<p rend="gathalast">nimittena chupantassa, tassa thullaccayaṃ siyā..</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> kāyasaṃsaggarāgena, nimittena mukhena vā.</p>

<p rend="gathalast">nimittaṃ itthiyā tassa, chupato garukaṃ siyā..</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> tathevobhayarāgena, nimittaṃ purisassapi.</p>

<p rend="gathalast">nimittena chupantassa, hoti āpatti dukkaṭaṃ..</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> nimittena nimittaṃ tu, tiracchānagatitthiyā.</p>

<p rend="gathalast">thullaccayaṃ chupantassa, hoti methunarāgato..</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> kāyasaṃsaggarāgena, tiracchānagatitthiyā.</p>

<p rend="gathalast">nimittena nimittassa, chupane dukkaṭaṃ mataṃ..</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> aṅgajātaṃ pavesetvā, tamāvaṭṭakate mukhe.</p>

<p rend="gathalast">tatthākāsagataṃ katvā, nīharantassa dukkaṭaṃ..</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> tathā <pb ed="M" n="0.0004"/> catūhi passehi, itthiyā heṭṭhimattalaṃ.</p>

<p rend="gathalast">achupantaṃ pavesetvā, nīharantassa dukkaṭaṃ..</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> uppāṭitoṭṭhamaṃsesu<pb ed="V" n="0.0004"/>, bahi nikkhantakesu vā.</p>

<p rend="gathalast">dantesu vāyamantassa, tassa thullaccayaṃ siyā..</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> aṭṭhisaṅghaṭṭanaṃ katvā, magge duvidharāgato.</p>

<p rend="gathalast">sukke muttepi vāmutte, vāyamantassa dukkaṭaṃ..</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> itthiṃ methunarāgena, āliṅgantassa dukkaṭaṃ.</p>

<p rend="gathalast">hatthaggāhaparāmāsa-cumbanādīsvayaṃ nayo..</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> apade ahayo macchā, kapotā dvipadepi ca.</p>

<p rend="gathalast">godhā catuppade heṭṭhā, vatthu pārājikassime..</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> sevetukāmatācittaṃ, magge maggappavesanaṃ.</p>

<p rend="gathalast">idamaṅgadvayaṃ vuttaṃ, paṭhamantimavatthuno..</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> dukkaṭaṃ paṭhamasseva, sāmantamiti vaṇṇitaṃ.</p>

<p rend="gathalast">sesānaṃ pana tiṇṇampi, thullaccayamudīritaṃ..</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> ‘‘anāpattī’’ti ñātabbaṃ, ajānantassa bhikkhuno.</p>

<p rend="gathalast">tathevāsādiyantassa, jānantassādikammino..</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> vinaye anayūparame parame.</p>

<p rend="gatha2">sujanassa sukhānayane nayane.</p>

<p rend="gatha3">paṭu hoti padhānarato na rato.</p>

<p rend="gathalast">idha yo pana sāramate ramate..</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> imaṃ hitavibhāvanaṃ bhāvanaṃ.</p>

<p rend="gatha2">avedi surasambhavaṃ sambhavaṃ.</p>

<p rend="gatha3">sa mārabaḷisāsane sāsane.</p>

<p rend="gathalast">samo bhavatupālinā pālinā..</p>

<p rend="centre">iti vinayavinicchaye paṭhamapārājikakathā niṭṭhitā.</p>

<p rend="subhead">dutiyapārājikakathā</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> ādiyanto <pb ed="M" n="0.0005"/> harantova-haranto iriyāpathaṃ.</p>

<p rend="gathalast">vikopento tathā ṭhānā, cāventopi parājito..</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> tattha <pb ed="V" n="0.0005"/> nānekabhaṇḍānaṃ, pañcakānaṃ vasā pana.</p>

<p rend="gathalast">avahārā dasevete, viññātabbā vibhāvinā..</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> sāhatthāṇattiko ceva, nissaggo atthasādhako.</p>

<p rend="gathalast">dhuranikkhepanañcāti, idaṃ sāhatthapañcakaṃ..</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> pubbasahapayogo ca, saṃvidāharaṇampi ca.</p>

<p rend="gathalast">saṅketakammaṃ nemittaṃ, pubbayogādipañcakaṃ..</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> theyyapasayhaparikappa-paṭicchannakusādikā.</p>

<p rend="gathalast">avahārā ime pañca, veditabbāva viññunā..</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> vatthukālagghadese ca, paribhogañca pañcapi.</p>

<p rend="gathalast">ñatvā etāni kātabbo, paṇḍitena vinicchayo..</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> dutiyaṃ vāpi kuddālaṃ, piṭakaṃ pariyesato.</p>

<p rend="gathalast">gacchato theyyacittena, dukkaṭaṃ pubbayogato..</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> tatthajātakakaṭṭhaṃ vā, lataṃ vā chindato pana.</p>

<p rend="gathalast">dukkaṭaṃ ubhayatthāpi, vuttaṃ sahapayogato..</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> pathaviṃ khaṇato vāpi, byūhato paṃsumeva vā.</p>

<p rend="gathalast">āmasantassa vā kumbhiṃ, hoti āpatti dukkaṭaṃ..</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> mukhe pāsaṃ pavesetvā, khāṇuke baddhakumbhiyā.</p>

<p rend="gathalast">bandhanānaṃ vasā ñeyyo, ṭhānabhedo vijānatā..</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> dve ṭhānāni panekasmiṃ, khāṇuke baddhakumbhiyā.</p>

<p rend="gathalast">valayaṃ rukkhamūlasmiṃ, pavesetvā katāya vā..</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> uddharantassa khāṇuṃ vā, chindato saṅkhalimpi vā.</p>

<p rend="gathalast">thullaccayaṃ tato kumbhiṃ, ṭhānā cāveti ce cuto..</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> paṭhamaṃ <pb ed="M" n="0.0006"/> pana kumbhiṃ vā, uddharitvā tathā puna.</p>

<p rend="gathalast">ṭhānā cāveti khāṇuṃ vā, saṅkhaliṃ vāpi so nayo..</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> ito cito ca ghaṃsanto, mūle sāreti rakkhati.</p>

<p rend="gathalast">valayaṃ khegataṃ tattha, karontova parājito..</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> jātaṃ chindati ce rukkhaṃ, dukkaṭaṃ kumbhimatthake.</p>

<p rend="gathalast">samīpe chindato tassa, pācittiyamatatthajaṃ..</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> antokumbhigataṃ <pb ed="V" n="0.0006"/> bhaṇḍaṃ, phandāpeti sace pana.</p>

<p rend="gathalast">apabyūheti tattheva, tassa thullaccayaṃ siyā..</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> haranto kumbhiyā bhaṇḍaṃ, muṭṭhiṃ chindati attano.</p>

<p rend="gathalast">bhājane vā gataṃ katvā, hoti bhikkhu parājito..</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> hāraṃ vā pana pāmaṅgaṃ, suttāruḷhaṃ tu kumbhiyā.</p>

<p rend="gathalast">phandāpeti yathāvatthuṃ, ṭhānā cāveti ce cuto..</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> sappiādīsu yaṃ kiñci, pivato pādapūraṇaṃ.</p>

<p rend="gathalast">ekeneva payogena, pītamatte parājayo..</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> katvāva dhuranikkhepaṃ, pivantassa punappunaṃ.</p>

<p rend="gathalast">sakalampi ca taṃ kumbhiṃ, pivato na parājayo..</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> sace khipati yaṃ kiñci, bhaṇḍakaṃ telakumbhiyaṃ.</p>

<p rend="gathalast">taṃ pādagghanakaṃ telaṃ, dhuvaṃ pivati tāvade..</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> hatthato muttamatteva, theyyacitto vinassati.</p>

<p rend="gathalast">āviñjetvāpi vā kumbhiṃ, telaṃ gāḷeti ce tathā..</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> telassākiraṇaṃ ñatvā, khittaṃ rittāya kumbhiyā.</p>

<p rend="gathalast">pītaṃ telañca taṃ bhaṇḍaṃ, uddharantova dhaṃsito..</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> tattheva bhindato telaṃ, chaḍḍentassa tatheva ca.</p>

<p rend="gathalast">jhāpentassa abhogaṃ vā, karontassa ca dukkaṭaṃ..</p>

<p rend="centre">bhūmaṭṭhakathā.</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> ṭhapitaṃ <pb ed="M" n="0.0007"/> pattharitvā ca, sāṭakattharaṇādikaṃ.</p>

<p rend="gathalast">veṭhetvā uddharantassa, mutte ṭhānā parābhavo..</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> orimantena vā phuṭṭha-mokāsaṃ pārimantato.</p>

<p rend="gathalast">pārājikamatikkante, kaḍḍhato ujukampi vā..</p>

<p rend="centre">thalaṭṭhakathā.</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> purato mukhatuṇḍañca, kalāpaggañca pacchato.</p>

<p rend="gathalast">dvīsu passesu pakkhanto, heṭṭhā pādanakhā tathā..</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> uddhañcāpi <pb ed="V" n="0.0007"/> sikhagganti, gagane gacchato pana.</p>

<p rend="gathalast">morassa cha paricchedā, veditabbā vibhāvinā..</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> bhikkhu ‘‘sassāmikaṃ moraṃ, gahessāmī’’ti khegataṃ.</p>

<p rend="gathalast">hatthaṃ vāpi pasāreti, purato vāssa tiṭṭhati..</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> moropi gagane pakkhe, cāreti na ca gacchati.</p>

<p rend="gathalast">dukkaṭaṃ gamanacchede, āmasantassa ceva taṃ..</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> ṭhānā moramamocento, phandāpeti sace pana.</p>

<p rend="gathalast">evaṃ phandāpane tassa, thullaccayamudīritaṃ..</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> aggahetvā gahetvā vā, hatthena pana attano.</p>

<p rend="gathalast">ṭhānā cāveti ce moraṃ, sayaṃ ṭhānā cuto siyā..</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> phuṭṭhokāsaṃ mukhaggena, kalāpaggena vā pana.</p>

<p rend="gathalast">kalāpaggena vā phuṭṭhaṃ, mukhatuṇḍena bhikkhu ce..</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> atikkāmeyya yo moraṃ, ṭhānā cāveti nāma so.</p>

<p rend="gathalast">eseva ca nayo pāda-sikhāpakkhesu dīpito..</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> gagane pana gacchanto, kare moro nilīyati.</p>

<p rend="gathalast">taṃ kareneva cārento, phandāpetīti vuccati..</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> sace <pb ed="M" n="0.0008"/> gaṇhāti taṃ moraṃ, itarena karena so.</p>

<p rend="gathalast">cāvitattā pana ṭhānā, bhikkhu ṭhānā cuto siyā..</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> itaraṃ pana morassa, upaneti sace karaṃ.</p>

<p rend="gathalast">na doso tattha uḍḍetvā, sayameva nilīyati..</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> disvā aṅge nilīnaṃ taṃ, theyyacittena gacchato.</p>

<p rend="gathalast">pāde thullaccayaṃ hoti, dutiye ca parājayo..</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> bhūmiyaṃ ṭhitamorassa, tīṇi ṭhānāni paṇḍito.</p>

<p rend="gathalast">pādānañca kalāpassa, vasena paridīpaye..</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> tato kesaggamattampi, moraṃ pathavito pana.</p>

<p rend="gathalast">hoti pārājikaṃ tassa, ukkhipantassa bhikkhuno..</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> chijjamānaṃ suvaṇṇādiṃ, patte patati ce pana.</p>

<p rend="gathalast">hatthena uddharantassa, tassa pārājikaṃ siyā..</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> sace <pb ed="V" n="0.0008"/> anuddharitvāva, theyyacittena gacchati.</p>

<p rend="gathalast">dutiye padavārasmiṃ, pārājikamudīraye..</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> eseva ca nayo ñeyyo, hatthe vattheva matthake.</p>

<p rend="gathalast">taṃ taṃ tassa bhave ṭhānaṃ, yattha yattha patiṭṭhitaṃ..</p>

<p rend="centre">ākāsaṭṭhakathā.</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> theyyacittena yaṃ kiñci, mañcapīṭhādisuṭṭhitaṃ.</p>

<p rend="gathalast">āmāsampi anāmāsaṃ, āmasantassa dukkaṭaṃ..</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> saṃharitvā sace vaṃse, ṭhapitaṃ hoti cīvaraṃ.</p>

<p rend="gathalast">katvā punorato bhogaṃ, tathā antañca pārato..</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> cīvarena phuṭṭhokāso, ṭhānaṃ tassa pavuccati.</p>

<p rend="gathalast">na tu cīvaravaṃso so, hotīti sakalo mato..</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> orimantena <pb ed="M" n="0.0009"/> okāsaṃ, phuṭṭhaṃ tamitarena vā.</p>

<p rend="gathalast">itarenapi vā phuṭṭhaṃ, orimantena vā puna..</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> dakkhiṇantena phuṭṭhaṃ vā, vāmantenitarena vā.</p>

<p rend="gathalast">vāmantena phuṭṭhaṭṭhānaṃ, atikkāmayato cuti..</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> uddhaṃ vā ukkhipantassa, cīvaraṃ pana vaṃsato.</p>

<p rend="gathalast">kesaggamatte ukkhitte, tassa pārājikaṃ bhave..</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> rajjukena ca bandhitvā, ṭhapitaṃ pana cīvaraṃ.</p>

<p rend="gathalast">thullaccayaṃ vimocento, mutte pārājikaṃ phuse..</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> veṭhetvā ṭhapitaṃ vaṃse, nibbeṭhentassa bhikkhuno.</p>

<p rend="gathalast">valayaṃ chindato vāpi, mocentassapyayaṃ nayo..</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> cīvarassa pasāretvā, ṭhapitassa hi vaṃsake.</p>

<p rend="gathalast">saṃharitvā tu nikkhitte, cīvare viya nicchayo..</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> sikkāya pakkhipitvā yaṃ, laggitaṃ hoti bhaṇḍakaṃ.</p>

<p rend="gathalast">sikkāto taṃ haranto vā, saha sikkāya vā cuto..</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> kuntādiṃ nāgadantesu, ṭhitesu paṭipāṭiyā.</p>

<p rend="gathalast">agge vā pana bunde vā, gahetvā parikaḍḍhato..</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> pārājikaṃ <pb ed="V" n="0.0009"/> phuṭṭhokāsaṃ, atikkāmayato siyā.</p>

<p rend="gathalast">ujukaṃ ukkhipantassa, kesaggena parājayo..</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> pākārābhimukho ṭhatvā, ākaḍḍhati sace pana.</p>

<p rend="gathalast">orimantaphuṭṭhokāsa-mitarantaccaye cuto..</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> tatheva parato tassa, pellentassāpi bhikkhuno.</p>

<p rend="gathalast">bhittiṃ pana ca nissāya, ṭhapitepi ayaṃ nayo..</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> cālentassa ca tālassa, phalaṃ vatthu hi pūrati.</p>

<p rend="gathalast">yenassa bandhanā mutte, tasmiṃ pārājikaṃ bhave..</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> piṇḍiṃ <pb ed="M" n="0.0010"/> chindati tālassa, sace pārājikaṃ siyā.</p>

<p rend="gathalast">eseva ca nayo sesa-rukkhapupphaphalesupi..</p>

<p rend="centre">vehāsaṭṭhakathā.</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> gacchato hi nidhiṭṭhānaṃ, padavārena dukkaṭaṃ.</p>

<p rend="gathalast">udake pana gambhīre, tathā nimujjanādisu..</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> tatthajātakapupphesu, yena pupphena pūrati.</p>

<p rend="gathalast">vatthu taṃ chindato pupphaṃ, tassa pārājikaṃ vade..</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> ekanāḷassa vā passe, vāko uppalajātiyā.</p>

<p rend="gathalast">na chijjati tato yāva, tāva naṃ parirakkhati..</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> sāmikeheva pupphesu, chinditvā ṭhapitesupi.</p>

<p rend="gathalast">pubbe vuttanayeneva, veditabbo vinicchayo..</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> bhārabaddhāni pupphāni, chasvākāresu kenaci.</p>

<p rend="gathalast">ākārena sace tāni, ṭhānā cāveti nassati..</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> ṭhapitaṃ pana pupphānaṃ, kalāpaṃ jalapiṭṭhiyaṃ.</p>

<p rend="gathalast">cāletvā udakaṃ puppha-ṭṭhānā cāveti ce cuto..</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> parikappeti ce ‘‘ettha, gahessāmī’’ti rakkhati.</p>

<p rend="gathalast">uddharanto gataṭṭhānā, bhaṭṭho nāma pavuccati..</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> accuggatassa taṃ ṭhānaṃ, jalato sakalaṃ jalaṃ.</p>

<p rend="gathalast">uppāṭetvā tato pupphaṃ, ujumuddharato pana..</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> nāḷante <pb ed="V" n="0.0010"/> jalato mutta-matte pārājikaṃ bhave.</p>

<p rend="gathalast">amutte jalato tasmiṃ, thullaccayamudīritaṃ..</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> pupphe gahetvā nāmetvā, uppāṭeti sace pana.</p>

<p rend="gathalast">na tassa udakaṃ ṭhānaṃ, naṭṭho uppāṭitakkhaṇe..</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> yo <pb ed="M" n="0.0011"/> hi sassāmike macche, theyyacittena gaṇhati.</p>

<p rend="gathalast">baḷisenapi jālena, hatthena kuminena vā..</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> tassevaṃ gaṇhato vatthu, yena macchena pūrati.</p>

<p rend="gathalast">tasmiṃ uddhaṭamattasmiṃ, jalā hoti parājayo..</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> ṭhānaṃ salilajānañhi, kevalaṃ sakalaṃ jalaṃ.</p>

<p rend="gathalast">salilaṭṭhaṃ vimocento, jalā pārājiko bhave..</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> nīrato uppatitvā yo, tīre patati vārijo.</p>

<p rend="gathalast">gaṇhato taṃ panāpattiṃ, bhaṇḍagghena viniddise..</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> māraṇatthāya macchānaṃ, taḷāke nadiyāpi vā.</p>

<p rend="gathalast">ninne macchavisaṃ nāma, pakkhipitvā gate pana..</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> pacchā macchavisaṃ macchā, khāditvā pilavanti ce.</p>

<p rend="gathalast">pārājikaṃ mate macche, theyyacittena gaṇhato..</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> paṃsukūlikasaññāya, na doso koci gaṇhato.</p>

<p rend="gathalast">sāmikesvāharantesu, bhaṇḍadeyyamudīritaṃ..</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> gahetvā sāmikā macche, sace yanti nirālayā.</p>

<p rend="gathalast">gaṇhato pana te sese, theyyacittena dukkaṭaṃ..</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> amatesu anāpattiṃ, vadanti vinayaññuno.</p>

<p rend="gathalast">eseva ca nayo sese, kacchapādimhi vārije..</p>

<p rend="centre">udakaṭṭhakathā.</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> ‘‘nāvaṃ nāvaṭṭhaṃ vā bhaṇḍaṃ, thenetvā gaṇhissāmī’’ti.</p>

<p rend="gathalast">pāduddhāre dosā vuttā, bhikkhussevaṃ gacchantassa..</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> baddhāya <pb ed="M" n="0.0012"/> nāvāya hi caṇḍasote.</p>

<p rend="gatha2">ṭhānaṃ mataṃ bandhanamekameva.</p>

<p rend="gatha3">bhikkhussa <pb ed="V" n="0.0011"/> tasmiṃ muttamatte.</p>

<p rend="gathalast">pārājikaṃ tassa vadanti dhīrā..</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> niccale udake nāva-mabandhanamavaṭṭhitaṃ.</p>

<p rend="gathalast">purato pacchato vāpi, passato vāpi kaḍḍhato..</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> ekenantena samphuṭṭha-mokāsamitarena taṃ.</p>

<p rend="gathalast">atikkāmayato nāvaṃ, tassa pārājikaṃ siyā..</p>

<p rend="bodytext" n="121"><hi rend="paranum">121</hi><hi rend="dot">.</hi> tathā –</p>

<p rend="gatha1">uddhaṃ kesaggamattampi, udakamhā vimocite.</p>

<p rend="gathalast">adhonāvātalaṃ tena, phuṭṭhañca mukhavaṭṭiyā..</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> bandhitvā pana yā tīre, ṭhapitā niccale jale.</p>

<p rend="gathalast">bandhanañca ṭhitokāso, ṭhānaṃ tassā dvidhā mataṃ..</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> hoti thullaccayaṃ pubbaṃ, bandhanassa vimocane.</p>

<p rend="gathalast">pacchā kenacupāyena, ṭhānā cāveti ce cuto..</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> cāvetvā paṭhamaṃ ṭhānā, pacchā bandhanamocane.</p>

<p rend="gathalast">eseva ca nayo vutto, theyyacittassa bhikkhuno..</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> ussāretvā nikujjitvā, ṭhapitāya thale pana.</p>

<p rend="gathalast">phuṭṭhokāsova hi ṭhānaṃ, nāvāya mukhavaṭṭiyā..</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> ñeyyo ṭhānaparicchedo.</p>

<p rend="gatha2">ākāreheva pañcahi.</p>

<p rend="gatha3">yato kutoci cāvento.</p>

<p rend="gathalast">hoti pārājiko naro..</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> eseva ca nayo ñeyyo, nāvāyukkujjitāyapi.</p>

<p rend="gathalast">ṭhapitāyapi nāvāya, ghaṭikānaṃ tathūpari..</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> theyyā <pb ed="M" n="0.0013"/> titthe ṭhitaṃ nāvaṃ, āruhitvā sace pana.</p>

<p rend="gathalast">arittena phiyenāpi, pājentassa parājayo..</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> sace chattaṃ paṇāmetvā, ussāpetvāva cīvaraṃ.</p>

<p rend="gathalast">laṅkārasadisaṃ katvā, gaṇhāpeti samīraṇaṃ..</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> āgamma <pb ed="V" n="0.0012"/> balavā vāto, nāvaṃ harati ce pana.</p>

<p rend="gathalast">vāteneva haṭā nāvā, na doso koci vijjati..</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> sayameva ca yaṃ kiñci, gāmatitthamupāgataṃ.</p>

<p rend="gathalast">acāventova taṃ ṭhānā, kiṇitvā ce palāyati..</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> avahāro na bhikkhussa, bhaṇḍadeyyamudīritaṃ.</p>

<p rend="gathalast">sayameva ca gacchantiṃ, ṭhānā cāveti ce cuto..</p>

<p rend="centre">nāvaṭṭhakathā.</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> yānaṃ nāma ratho vayhaṃ, sakaṭaṃ sandamānikā.</p>

<p rend="gathalast">yānaṃ avaharissāmi, yānaṭṭhamiti vā pana..</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> gacchato dukkaṭaṃ vuttaṃ, dutiyaṃ pariyesato.</p>

<p rend="gathalast">ṭhānā cāvanayogasmiṃ, vijjamāne parājayo..</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> yānassa dukayuttassa, dasa ṭhānāni dīpaye.</p>

<p rend="gathalast">yānaṃ pājayato tassa, nisīditvā dhure pana..</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> thullaccayaṃ tu goṇānaṃ, pāduddhāre viniddise.</p>

<p rend="gathalast">cakkānañhi ṭhitokāsa-matikkante parābhavo..</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> ayuttakassāpi ca yānakassa, dhurenupatthambhaniyaṃ ṭhitassa.</p>

<p rend="gathalast">vasenupatthambhanicakkakānaṃ, ṭhānāni tīṇeva bhavanti tassa..</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> tathā dhurena dārūnaṃ, upariṭṭhapitassa ca.</p>

<p rend="gathalast">bhūmiyampi dhureneva, tatheva ṭhapitassa ca..</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> purato <pb ed="M" n="0.0014"/> pacchato vāpi, ṭhānā cāveti ce pana.</p>

<p rend="gathalast">thullaccayaṃ tu tiṇṇampi, ṭhānā cāve parājayo..</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> apanetvāna cakkāni, akkhānaṃ sīsakehi tu.</p>

<p rend="gathalast">ṭhitassūpari dārūnaṃ, ṭhānāni dve viniddise..</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> kaḍḍhanto ukkhipanto vā, phuṭṭhokāsaccaye cuto.</p>

<p rend="gathalast">ṭhapitassa panaññassa, bhūmiyaṃ yassa kassaci..</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> akkhuddhīnaṃ dhurassāti, pañca ṭhānāni dīpaye.</p>

<p rend="gathalast">uddhīsu vā gahetvā taṃ, ṭhānā cāveti ce cuto..</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> ṭhapitassa <pb ed="V" n="0.0013"/> hi cakkassa, nābhiyā pana bhūmiyaṃ.</p>

<p rend="gathalast">ekameva siyā ṭhānaṃ, paricchedopi pañcadhā..</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> phusitvā yaṃ ṭhitaṃ bhūmiṃ, nemipassena nābhiyā.</p>

<p rend="gathalast">ṭhānāni dve bhavantassa, naṭṭho tesamatikkame..</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> disvā yānamanārakkhaṃ, paṭipannaṃ mahāpathe.</p>

<p rend="gathalast">āruhitvā acodetvā, kiṇitvā yāti vaṭṭati..</p>

<p rend="centre">yānaṭṭhakathā.</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> sīsakkhandhakaṭolamba-vasā bhāro catubbidho.</p>

<p rend="gathalast">tattha sīsagataṃ bhāraṃ, āmasantassa dukkaṭaṃ..</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> ito cito ca ghaṃsanto, theyyacittena yo pana.</p>

<p rend="gathalast">sirasmiṃyeva sāreti, tassa thullaccayaṃ siyā..</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> khandhaṃ oropite bhāre, tassa pārājikaṃ mataṃ.</p>

<p rend="gathalast">sīsato kesamattampi, mocentopi parājito..</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> bhāraṃ pathaviyaṃ kiñci, ṭhapetvā suddhamānaso.</p>

<p rend="gathalast">pacchā taṃ theyyacittena, uddharanto parājito..522</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> ettha <pb ed="M" n="0.0015"/> vuttanayeneva, sesesupi asesato.</p>

<p rend="gathalast">bhāresu matisārena, veditabbo vinicchayo..</p>

<p rend="centre">bhāraṭṭhakathā.</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> dukkaṭaṃ muninā vuttaṃ, ārāmaṃ abhiyuñjato.</p>

<p rend="gathalast">parājeti paraṃ dhammaṃ, caranto ce parājito..522</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> vimatiṃ janayantassa, tassa thullaccayaṃ siyā.</p>

<p rend="gathalast">parajjati sayaṃ dhammaṃ, caranto yopi tassa ca..</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> sāmino dhuranikkhepe, ‘‘na dassāmī’’ti cattano.</p>

<p rend="gathalast">pārājikaṃ bhave tassa, sabbesaṃ kūṭasakkhinaṃ..</p>

<p rend="centre">ārāmaṭṭhakathā.</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> vihāraṃ <pb ed="V" n="0.0014"/> saṅghikaṃ kiñci, acchinditvāna gaṇhituṃ.</p>

<p rend="gathalast">sabbesaṃ dhuranikkhepā-bhāvatova na sijjhati..</p>

<p rend="centre">vihāraṭṭhakathā.</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> sīsāni sāliādīnaṃ, nirumbhitvāna gaṇhato.</p>

<p rend="gathalast">asitena ca lāyitvā, chinditvā vā karena ca..</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> yasmiṃ bījepi vā vatthu, sīse pūreti muṭṭhiyaṃ.</p>

<p rend="gathalast">bandhanā mocite tasmiṃ, tassa pārājikaṃ bhave..</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> acchinno pana daṇḍo vā, taco vā appamattako.</p>

<p rend="gathalast">vīhināḷampi vā dīghaṃ, anikkhantova rakkhati..</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> sace <pb ed="M" n="0.0016"/> so parikappeti, ‘‘madditvā panidaṃ ahaṃ.</p>

<p rend="gathalast">papphoṭetvā ito sāraṃ, gaṇhissāmī’’ti rakkhati..</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> maddanuddharaṇe natthi, doso papphoṭanepi vā.</p>

<p rend="gathalast">attano bhājanagataṃ, karontassa parājayo..</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> jānaṃ kesaggamattampi, pathaviṃ parasantakaṃ.</p>

<p rend="gathalast">theyyacittena ce khīlaṃ, saṅkāmeti parājayo..</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> tañca kho sāmikānaṃ tu, dhuranikkhepane sati.</p>

<p rend="gathalast">anagghā bhūmi nāmesā, tasmā evamudīritaṃ..</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> gahetabbā sace hoti, dvīhi khīlehi yā pana.</p>

<p rend="gathalast">ādo thullaccayaṃ tesu, dutiyeva parājayo..</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> ñāpetukāmo yo bhikkhu, ‘‘mamedaṃ santaka’’nti ca.</p>

<p rend="gathalast">rajjuṃ vāpi pasāreti, yaṭṭhiṃ pāteti dukkaṭaṃ..</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> yehi dvīhi payogehi, attano santakaṃ siyā.</p>

<p rend="gathalast">ādo thullaccayaṃ tesu, dutiye ca parājayo..</p>

<p rend="centre">khettaṭṭhakathā.</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> khette vuttanayeneva, vatthuṭṭhassa vinicchayo.</p>

<p rend="gathalast">gāmaṭṭhepi ca vattabbaṃ, apubbaṃ natthi kiñcipi..</p>

<p rend="centre">vatthuṭṭhagāmaṭṭhakathā.</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> tiṇaṃ <pb ed="V" n="0.0015"/> vā pana paṇṇaṃ vā, lataṃ vā kaṭṭhameva vā.</p>

<p rend="gathalast">bhaṇḍaggheneva kātabbo, gaṇhanto tatthajātakaṃ..</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> mahagghe pana rukkhasmiṃ, chinnamattepi nassati.</p>

<p rend="gathalast">tacchetvā ṭhapito rukkho, gahetabbo na kocipi..</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> chinditvā <pb ed="M" n="0.0017"/> ṭhapitaṃ mūle, rukkhamaddhagataṃ pana.</p>

<p rend="gathalast">‘‘chaḍḍito sāmikehī’’ti, gahetuṃ pana vaṭṭati..</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> lakkhaṇe challiyonaddhe, na doso koci gaṇhato.</p>

<p rend="gathalast">ajjhāvutthaṃ kataṃ vāpi, vinassantañca gaṇhato..</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> yo cārakkhaṭṭhānaṃ patvā, katvā kammaṭṭhānādīni.</p>

<p rend="gathalast">citte cintento vā aññaṃ, bhaṇḍadeyyaṃ hotevassa..</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> varāhabyagghacchataracchakādito.</p>

<p rend="gatha2">upaddavā muccitukāmatāya yo.</p>

<p rend="gatha3">tatheva taṃ ṭhānamatikkameti ce.</p>

<p rend="gathalast">na koci doso pana bhaṇḍadeyyakaṃ..</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> idamārakkhaṇaṭṭhānaṃ, garukaṃ suṅkaghātato.</p>

<p rend="gathalast">tasmā dukkaṭamuddiṭṭhaṃ, tamanokkamma gacchato..</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> etaṃ pariharantassa, theyyacittena satthunā.</p>

<p rend="gathalast">pārājikamanuddiṭṭhaṃ, ākāsenāpi gacchato..</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> tasmā ettha visesena, satisampannacetasā.</p>

<p rend="gathalast">appamattena hotabbaṃ, piyasīlena bhikkhunā..</p>

<p rend="centre">araññaṭṭhakathā.</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> toyadullabhakālasmiṃ, bhājane gopitaṃ jalaṃ.</p>

<p rend="gathalast">āviñjitvā pavesetvā, chiddaṃ katvāpi vā tathā..</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> vāpiyaṃ vā taḷāke vā, bhājanaṃ attano pana.</p>

<p rend="gathalast">gaṇhantassa pavesetvā, bhaṇḍagghena viniddise..</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> chindato mariyādaṃ tu, adinnādānapubbato.</p>

<p rend="gathalast">bhūtagāmena saddhimpi, dukkaṭaṃ paridīpitaṃ..</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> anto <pb ed="M" n="0.0018"/><pb ed="V" n="0.0016"/> ṭhatvā bahi ṭhatvā, chindanto ubhayatthapi.</p>

<p rend="gathalast">bahiantena kātabbo, antoantena majjhato..</p>

<p rend="centre">udakakathā.</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> vārena sāmaṇerā yaṃ, dantakaṭṭhamaraññato.</p>

<p rend="gathalast">ānetvācariyānampi, āharanti sace pana..</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> chinditvā yāva saṅghassa, na niyyādenti te pana.</p>

<p rend="gathalast">ābhataṃ tāva taṃ sabbaṃ, tesameva ca santakaṃ..</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> tasmā taṃ theyyacittena, gaṇhantassa ca bhikkhuno.</p>

<p rend="gathalast">garubhaṇḍañca saṅghassa, bhaṇḍagghena parābhavo..</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> yadā niyyāditaṃ tehi, tato paṭṭhāya saṅghikaṃ.</p>

<p rend="gathalast">gaṇhantassāpi theyyāya, avahāro na vijjati..</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> arakkhattā yathāvuḍḍha-mabhājetabbatopi ca.</p>

<p rend="gathalast">sabbasādhāraṇattā ca, aññaṃ viya na hotidaṃ..</p>

<p rend="centre">dantakaṭṭhakathā.</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> aggiṃ vā deti satthena, ākoṭeti samantato.</p>

<p rend="gathalast">ākoṭeti visaṃ vāpi, maṇḍūkaṇṭakanāmakaṃ..</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> yena vā tena vā rukkho, vinassati ca ḍayhati.</p>

<p rend="gathalast">sabbattha bhikkhuno tassa, bhaṇḍadeyyaṃ pakāsitaṃ..</p>

<p rend="centre">vanappatikathā.</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> sīsato kaṇṇato vāpi, gīvato hatthatopi vā.</p>

<p rend="gathalast">chinditvā vāpi mocetvā, gaṇhato theyyacetasā..</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> hoti <pb ed="M" n="0.0019"/> mocitamattasmiṃ, sīsādīhi parājayo.</p>

<p rend="gathalast">thullaccayaṃ karontassa, ākaḍḍhanavikaḍḍhanaṃ..</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> hatthā anīharitvāva, valayaṃ kaṭakampi vā.</p>

<p rend="gathalast">aggabāhuñca ghaṃsanto, cāreti aparāparaṃ..</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> tamākāsagataṃ <pb ed="V" n="0.0017"/> coro, karoti yadi rakkhati.</p>

<p rend="gathalast">saviññāṇakato mūle, valayaṃva na hotidaṃ..</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> nivatthaṃ pana vatthaṃ yo, acchindati parassa ce.</p>

<p rend="gathalast">paropi pana lajjāya, sahasā taṃ na muñcati..</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> ākaḍḍhati ca coropi, so paro tāva rakkhati.</p>

<p rend="gathalast">parassa hatthato vatthe, muttamatte parājayo..</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> sabhaṇḍahārakaṃ bhaṇḍaṃ, nentassa paṭhame pade.</p>

<p rend="gathalast">thullaccayamatikkante, dutiyeva cuto siyā..</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> pātāpeti sace bhaṇḍaṃ, tajjetvā theyyacetano.</p>

<p rend="gathalast">parassa hatthato bhaṇḍe, muttamatte parājayo..</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> athāpi parikappetvā, pātāpeti va yo pana.</p>

<p rend="gathalast">tassa pātāpane vuttaṃ, dukkaṭāmasanepi ca..</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> phandāpeti yathāvatthuṃ, ṭhānā cāveti ce cuto.</p>

<p rend="gathalast">‘‘tiṭṭha tiṭṭhā’’ti vadato, na doso chaḍḍitepi ca..</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> āgantvā theyyacittena, pacchā taṃ gaṇhato siyā.</p>

<p rend="gathalast">pārājikaṃ taduddhāre, sālaye sāmike gate..</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> gaṇhato sakasaññāya, gahaṇe pana rakkhati.</p>

<p rend="gathalast">bhaṇḍadeyyaṃ tathā paṃsu-kūlasaññāya gaṇhato..</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> ‘‘tiṭṭha <pb ed="M" n="0.0020"/> tiṭṭhā’’ti vutto ca, chaḍḍetvā pana bhaṇḍakaṃ.</p>

<p rend="gathalast">katvāva dhuranikkhepaṃ, bhīto corā palāyati..</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> gaṇhato theyyacittena, uddhāre dukkaṭaṃ puna.</p>

<p rend="gathalast">dātabbamāharāpente, adentassa parājayo..</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> ‘‘kasmā? tassa payogena, chaḍḍitattā’’ti sādaraṃ.</p>

<p rend="gathalast"><hi rend="bold">mahāaṭṭhakathāyaṃ</hi> tu, vuttamaññāsu nāgataṃ..</p>

<p rend="centre">haraṇakathā.</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> sampajānamusāvādaṃ, ‘‘na gaṇhāmī’’ti bhāsato.</p>

<p rend="gathalast">adinnādānapubbattā, dukkaṭaṃ hoti bhikkhuno..</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> ‘‘raho <pb ed="V" n="0.0018"/> mayā panetassa, ṭhapitaṃ kiṃ nu dassati’’.</p>

<p rend="gathalast">iccevaṃ vimatuppāde, tassa thullaccayaṃ siyā..</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> tasmiṃ dāne nirussāhe, paro ce nikkhipe dhuraṃ.</p>

<p rend="gathalast">ubhinnaṃ dhuranikkhepe, bhikkhu hoti parājito..</p>

<p rend="hangnum" n="204"><hi rend="paranum">204</hi><hi rend="dot">.</hi></p>

<p rend="gatha1"> cittenādātukāmova, ‘‘dassāmī’’ti mukhena ce.</p>

<p rend="gathalast">vadato dhuranikkhepe, sāmino hi parājayo..</p>

<p rend="centre">upanidhikathā.</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> suṅkaghātassa antova, ṭhatvā pāteti ce bahi.</p>

<p rend="gathalast">dhuvaṃ patati ce hatthā, muttamatte parājayo..</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> taṃ rukkhe khāṇuke vāpi, hutvā paṭihataṃ puna.</p>

<p rend="gathalast">vātukkhittampi vā anto, sace patati rakkhati..</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> patitvā <pb ed="M" n="0.0021"/> bhūmiyaṃ pacchā, vaṭṭantaṃ pana bhaṇḍakaṃ.</p>

<p rend="gathalast">sace pavisatyantova, tassa pārājikaṃ siyā..</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> ṭhatvā ṭhatvā pavaṭṭantaṃ, paviṭṭhaṃ ce parājayo.</p>

<p rend="gathalast">atiṭṭhamānaṃ vaṭṭitvā, paviṭṭhaṃ pana rakkhati..</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> iti vuttaṃ daḷhaṃ katvā, <hi rend="bold">kurundaṭṭhakathā</hi>disu.</p>

<p rend="gathalast">sārato taṃ gahetabbaṃ, yuttaṃ viya ca dissati..</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> sayaṃ vā yadi vaṭṭeti, vaṭṭāpeti parena vā.</p>

<p rend="gathalast">aṭṭhatvā vaṭṭamānaṃ taṃ, gataṃ nāsakaraṃ siyā..</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> ṭhatvā ṭhatvā sace anto, bahi gacchati rakkhati.</p>

<p rend="gathalast">ṭhapite suddhacittena, sayaṃ vaṭṭati vaṭṭati..</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> gacchante pana yāne vā, gaje vā taṃ ṭhapeti ce.</p>

<p rend="gathalast">bahi nīharaṇatthāya, nāvahāropi nīhaṭe..</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> ṭhapite ṭhitayāne vā, payogena vinā gate.</p>

<p rend="gathalast">satipi theyyacittasmiṃ, avahāro na vijjati..</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> sace pājeti taṃ yānaṃ, ṭhapetvā yānake maṇiṃ.</p>

<p rend="gathalast">siyā pārājikaṃ tassa, sīmātikkamane pana..</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> suṅkaṭṭhāne <pb ed="V" n="0.0019"/> mataṃ suṅkaṃ, gantuṃ datvāva vaṭṭati.</p>

<p rend="gathalast">seso idha kathāmaggo, araññaṭṭhakathāsamo..</p>

<p rend="centre">suṅkaghātakathā.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> <hi rend="bold">antojātaṃ dhanakkītaṃ,</hi> dinnaṃ vā pana kenaci.</p>

<p rend="gathalast">dāsaṃ <hi rend="bold">karamarānītaṃ,</hi> harantassa parājayo..</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> bhujissaṃ vā harantassa, mānusaṃ mātarāpi vā.</p>

<p rend="gathalast">pitarāṭhapitaṃ vāpi, avahāro na vijjati..</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> taṃ <pb ed="M" n="0.0022"/> palāpetukāmova, ukkhipitvā bhujehi vā.</p>

<p rend="gathalast">taṃ ṭhitaṭṭhānato kiñci, saṅkāmeti parājayo..</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> tajjetvā padasā dāsaṃ, nentassa padavārato.</p>

<p rend="gathalast">honti āpattiyo vuttā, tassa thullaccayādayo..</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> hatthādīsu gahetvā taṃ, kaḍḍhatopi parājayo.</p>

<p rend="gathalast">‘‘gaccha yāhi palāyā’’ti, vadatopi ayaṃ nayo..</p>

<p rend="hangnum" n="221"><hi rend="paranum">221</hi><hi rend="dot">.</hi></p>

<p rend="gatha1"> vegasāva palāyantaṃ, ‘‘palāyā’’ti ca bhāsato.</p>

<p rend="gathalast">hoti pārājikenassa, anāpatti hi bhikkhuno..</p>

<p rend="hangnum" n="222"><hi rend="paranum">222</hi><hi rend="dot">.</hi></p>

<p rend="gatha1"> saṇikaṃ pana gacchantaṃ, sace vadati sopi ca.</p>

<p rend="gathalast">sīghaṃ gacchati ce tassa, vacanena parājayo..</p>

<p rend="hangnum" n="223"><hi rend="paranum">223</hi><hi rend="dot">.</hi></p>

<p rend="gatha1"> palāyitvā sace aññaṃ, gāmaṃ vā nigamampi vā.</p>

<p rend="gathalast">gataṃ disvā tato tañce, palāpeti parājayo..</p>

<p rend="centre">pāṇakathā.</p>

<p rend="hangnum" n="224"><hi rend="paranum">224</hi><hi rend="dot">.</hi></p>

<p rend="gatha1"> theyyā sappakaraṇḍaṃ ce, parāmasati dukkaṭaṃ.</p>

<p rend="gathalast">phandāpeti yathāvatthuṃ, ṭhānato cāvane cuto..</p>

<p rend="hangnum" n="225"><hi rend="paranum">225</hi><hi rend="dot">.</hi></p>

<p rend="gatha1"> ugghāṭetvā karaṇḍaṃ tu, sappamuddharato pana.</p>

<p rend="gathalast">karaṇḍatalato mutte, naṅguṭṭhe tu parājayo..</p>

<p rend="hangnum" n="226"><hi rend="paranum">226</hi><hi rend="dot">.</hi></p>

<p rend="gatha1"> ghaṃsitvā kaḍḍhato sappaṃ, naṅguṭṭhe mukhavaṭṭito.</p>

<p rend="gathalast">tassa sappakaraṇḍassa, muttamatte parājayo..</p>

<p rend="hangnum" n="227"><hi rend="paranum">227</hi><hi rend="dot">.</hi></p>

<p rend="gatha1"> karaṇḍaṃ <pb ed="V" n="0.0020"/> vivaritvā ce, pakkosantassa nāmato.</p>

<p rend="gathalast">so nikkhamati ce sappo, tassa pārājikaṃ siyā..</p>

<p rend="hangnum" n="228"><hi rend="paranum">228</hi><hi rend="dot">.</hi></p>

<p rend="gatha1"> tathā katvā tu maṇḍūka-mūsikānaṃ ravampi vā.</p>

<p rend="gathalast">pakkosantassa nāmena, nikkhantepi parājayo..</p>

<p rend="hangnum" n="229"><hi rend="paranum">229</hi><hi rend="dot">.</hi></p>

<p rend="gatha1"> mukhaṃ <pb ed="M" n="0.0023"/> avivaritvāva, karontassevameva ca.</p>

<p rend="gathalast">yena kenaci nikkhante, sappe pārājikaṃ siyā..</p>

<p rend="hangnum" n="230"><hi rend="paranum">230</hi><hi rend="dot">.</hi></p>

<p rend="gatha1"> mukhe vivarite sappo, sayameva palāyati.</p>

<p rend="gathalast">na pakkosati ce tassa, bhaṇḍadeyyamudīritaṃ..</p>

<p rend="centre">apadakathā.</p>

<p rend="hangnum" n="231"><hi rend="paranum">231</hi><hi rend="dot">.</hi></p>

<p rend="gatha1"> theyyacittena yo hatthiṃ, karotāmasanādayo.</p>

<p rend="gathalast">honti āpattiyo tassa, tividhā dukkaṭādayo..</p>

<p rend="hangnum" n="232"><hi rend="paranum">232</hi><hi rend="dot">.</hi></p>

<p rend="gatha1"> sālāyaṃ ṭhitahatthissa, antovatthaṅgaṇesupi.</p>

<p rend="gathalast">ṭhānaṃ sālā ca vatthu ca, aṅgaṇaṃ sakalaṃ siyā..</p>

<p rend="hangnum" n="233"><hi rend="paranum">233</hi><hi rend="dot">.</hi></p>

<p rend="gatha1"> abaddhassa hi baddhassa, ṭhitaṭṭhānañca bandhanaṃ.</p>

<p rend="gathalast">tasmā tesaṃ vasā hatthiṃ, harato kāraye budho..</p>

<p rend="hangnum" n="234"><hi rend="paranum">234</hi><hi rend="dot">.</hi></p>

<p rend="gatha1"> nagarassa bahiddhā tu, ṭhitassa pana hatthino.</p>

<p rend="gathalast">ṭhitaṭṭhānaṃ bhave ṭhānaṃ, padavārena kāraye..</p>

<p rend="hangnum" n="235"><hi rend="paranum">235</hi><hi rend="dot">.</hi></p>

<p rend="gatha1"> nipannassa gajassekaṃ, ṭhānaṃ taṃ uṭṭhapeti ce.</p>

<p rend="gathalast">tasmiṃ uṭṭhitamatte tu, tassa pārājikaṃ siyā..</p>

<p rend="hangnum" n="236"><hi rend="paranum">236</hi><hi rend="dot">.</hi></p>

<p rend="gatha1"> eseva ca nayo ñeyyo, turaṅgamahisādisu.</p>

<p rend="gathalast">natthi kiñcipi vattabbaṃ, dvipadepi bahuppade..</p>

<p rend="centre">catuppadakathā.</p>

<p rend="hangnum" n="237"><hi rend="paranum">237</hi><hi rend="dot">.</hi></p>

<p rend="gatha1"> paresanti vijānitvā, paresaṃ santakaṃ dhanaṃ.</p>

<p rend="gathalast">garukaṃ theyyacittena, ṭhānā cāveti ce cuto..</p>

<p rend="hangnum" n="238"><hi rend="paranum">238</hi><hi rend="dot">.</hi></p>

<p rend="gatha1"> anāpatti sasaññissa, tiracchānapariggahe.</p>

<p rend="gathalast">tāvakālikavissāsa-ggāhe petapariggahe..</p>

<p rend="hangnum" n="239"><hi rend="paranum">239</hi><hi rend="dot">.</hi></p>

<p rend="gatha1"> yo <pb ed="M" n="0.0024"/><pb ed="V" n="0.0021"/> panettha ca vattabbo, <hi rend="bold">pāḷimuttavinicchayo</hi>.</p>

<p rend="gathalast">taṃ mayaṃ paratoyeva, bhaṇissāma pakiṇṇake..</p>

<p rend="hangnum" n="240"><hi rend="paranum">240</hi><hi rend="dot">.</hi></p>

<p rend="gatha1"> parājitānekamalena vuttaṃ.</p>

<p rend="gatha2">pārājikaṃ yaṃ dutiyaṃ jinena.</p>

<p rend="gatha3">vutto samāsena mayassa cattho.</p>

<p rend="gathalast">vattuṃ asesena hi ko samattho..</p>

<p rend="centre">iti vinayavinicchaye dutiyapārājikakathā niṭṭhitā.</p>

<p rend="subhead">tatiyapārājikakathā</p>

<p rend="hangnum" n="241"><hi rend="paranum">241</hi><hi rend="dot">.</hi></p>

<p rend="gatha1"> manussajātiṃ jānanto, jīvitā yo viyojaye.</p>

<p rend="gathalast">nikkhipeyyassa satthaṃ vā, vadeyya maraṇe guṇaṃ..</p>

<p rend="hangnum" n="242"><hi rend="paranum">242</hi><hi rend="dot">.</hi></p>

<p rend="gatha1"> deseyya maraṇūpāyaṃ, hotāyampi parājito.</p>

<p rend="gathalast">asandheyyova so ñeyyo, dvedhā bhinnasilā viya..</p>

<p rend="hangnum" n="243"><hi rend="paranum">243</hi><hi rend="dot">.</hi></p>

<p rend="gatha1"> vuttā pāṇātipātassa, payogā cha mahesinā.</p>

<p rend="gathalast">sāhatthiko tathāṇatti-nissaggithāvarādayo..</p>

<p rend="hangnum" n="244"><hi rend="paranum">244</hi><hi rend="dot">.</hi></p>

<p rend="gatha1"> tattha kāyena vā kāya-paṭibaddhena vā sayaṃ.</p>

<p rend="gathalast">mārentassa paraṃ ghāto, ayaṃ <hi rend="bold">sāhatthiko</hi> mato..</p>

<p rend="hangnum" n="245"><hi rend="paranum">245</hi><hi rend="dot">.</hi></p>

<p rend="gatha1"> ‘‘evaṃ tvaṃ paharitvā taṃ, mārehī’’ti ca bhikkhuno.</p>

<p rend="gathalast">parassāṇāpanaṃ nāma, aya<hi rend="bold">māṇattiko</hi> nayo..</p>

<p rend="hangnum" n="246"><hi rend="paranum">246</hi><hi rend="dot">.</hi></p>

<p rend="gatha1"> dūraṃ māretukāmassa, usuādinipātanaṃ.</p>

<p rend="gathalast">kāyena paṭibaddhena, ayaṃ <hi rend="bold">nissaggiyo</hi> vidhi..</p>

<p rend="hangnum" n="247"><hi rend="paranum">247</hi><hi rend="dot">.</hi></p>

<p rend="gatha1"> asañcārimupāyena, māraṇatthaṃ parassa ca.</p>

<p rend="gathalast">opātādividhānaṃ tu, payogo <hi rend="bold">thāvaro</hi> ayaṃ..</p>

<p rend="hangnum" n="248"><hi rend="paranum">248</hi><hi rend="dot">.</hi></p>

<p rend="gatha1"> paraṃ <pb ed="M" n="0.0025"/><pb ed="V" n="0.0022"/> māretukāmassa, vijjāya jappanaṃ pana.</p>

<p rend="gathalast">ayaṃ <hi rend="bold">vijjāmayo</hi> nāma, payogo pañcamo mato..</p>

<p rend="hangnum" n="249"><hi rend="paranum">249</hi><hi rend="dot">.</hi></p>

<p rend="gatha1"> samatthā māraṇe yā ca, iddhi kammavipākajā.</p>

<p rend="gathalast">aya<hi rend="bold">middhimayo</hi> nāma, payogo samudīrito..</p>

<p rend="hangnum" n="250"><hi rend="paranum">250</hi><hi rend="dot">.</hi></p>

<p rend="gatha1"> ekeko duvidho tattha, hotīti paridīpito.</p>

<p rend="gathalast">uddesopi anuddeso, bhedo tesamayaṃ pana..</p>

<p rend="hangnum" n="251"><hi rend="paranum">251</hi><hi rend="dot">.</hi></p>

<p rend="gatha1"> bahusvapi yamuddissa, pahāraṃ deti ce pana.</p>

<p rend="gathalast">maraṇena ca tasseva, kammunā tena bajjhati..</p>

<p rend="hangnum" n="252"><hi rend="paranum">252</hi><hi rend="dot">.</hi></p>

<p rend="gatha1"> anuddissa pahārepi, yassa kassaci dehino.</p>

<p rend="gathalast">pahārappaccayā tassa, maraṇaṃ ce parājayo..</p>

<p rend="hangnum" n="253"><hi rend="paranum">253</hi><hi rend="dot">.</hi></p>

<p rend="gatha1"> mate pahaṭamatte vā, pacchā mubhayathāpi ca.</p>

<p rend="gathalast">hantā pahaṭamattasmiṃ, kammunā tena bajjhati..</p>

<p rend="hangnum" n="254"><hi rend="paranum">254</hi><hi rend="dot">.</hi></p>

<p rend="gatha1"> evaṃ sāhatthiko ñeyyo, tathā āṇattikopi ca.</p>

<p rend="gathalast">ettāvatā samāsena, dve payogā hi dassitā..</p>

<p rend="hangnum" n="255"><hi rend="paranum">255</hi><hi rend="dot">.</hi></p>

<p rend="gatha1"> vatthu kālo ca deso ca, satthañca iriyāpatho.</p>

<p rend="gathalast">karaṇassa visesoti, cha āṇattiniyāmakā..</p>

<p rend="hangnum" n="256"><hi rend="paranum">256</hi><hi rend="dot">.</hi></p>

<p rend="gatha1"> māretabbo hi yo tattha, so <hi rend="bold">‘‘vatthū’’</hi>ti pavuccati.</p>

<p rend="gathalast">pubbaṇhādi siyā <hi rend="bold">kālo,</hi> sattānaṃ yobbanādi ca..</p>

<p rend="hangnum" n="257"><hi rend="paranum">257</hi><hi rend="dot">.</hi></p>

<p rend="gatha1"> <hi rend="bold">deso</hi> gāmādi viññeyyo, <hi rend="bold">satthaṃ</hi> taṃ sattamāraṇaṃ.</p>

<p rend="gathalast">māretabbassa sattassa, nisajjādi<hi rend="bold">riyāpatho</hi>..</p>

<p rend="hangnum" n="258"><hi rend="paranum">258</hi><hi rend="dot">.</hi></p>

<p rend="gatha1"> vijjhanaṃ bhedanañcāpi, chedanaṃ tāḷanampi vā.</p>

<p rend="gathalast">evamādividhoneko, <hi rend="bold">viseso karaṇassa</hi> tu..</p>

<p rend="hangnum" n="259"><hi rend="paranum">259</hi><hi rend="dot">.</hi></p>

<p rend="gatha1"> ‘‘yaṃ mārehī’’ti āṇatto, aññaṃ māreti ce tato.</p>

<p rend="gathalast">‘‘purato paharitvāna, mārehī’’ti ca bhāsito..</p>

<p rend="hangnum" n="260"><hi rend="paranum">260</hi><hi rend="dot">.</hi></p>

<p rend="gatha1"> pacchato <pb ed="M" n="0.0026"/> passato vāpi, paharitvāna mārite.</p>

<p rend="gathalast">vatthāṇatti visaṅketā, mūlaṭṭho pana muccati..</p>

<p rend="hangnum" n="261"><hi rend="paranum">261</hi><hi rend="dot">.</hi></p>

<p rend="gatha1"> <hi rend="bold">vatthuṃ</hi> taṃ avirajjhitvā, yathāṇattiñca mārite.</p>

<p rend="gathalast">ubhayesaṃ yathākālaṃ, kammabaddho udīrito..</p>

<p rend="hangnum" n="262"><hi rend="paranum">262</hi><hi rend="dot">.</hi></p>

<p rend="gatha1"> āṇatto <pb ed="V" n="0.0023"/> ‘‘ajja pubbaṇhe, mārehī’’ti ca yo pana.</p>

<p rend="gathalast">so ce māreti sāyanhe, mūlaṭṭho parimuccati..</p>

<p rend="hangnum" n="263"><hi rend="paranum">263</hi><hi rend="dot">.</hi></p>

<p rend="gatha1"> āṇattasseva so vutto.</p>

<p rend="gatha2">kammabaddho mahesinā.</p>

<p rend="gatha3">kālassa hi visaṅketā.</p>

<p rend="gathalast">doso nāṇāpakassa so..</p>

<p rend="hangnum" n="264"><hi rend="paranum">264</hi><hi rend="dot">.</hi></p>

<p rend="gatha1"> ‘‘ajja mārehi pubbaṇhe, svevā’’ti aniyāmite.</p>

<p rend="gathalast">yadā kadāci pubbaṇhe, visaṅketo na mārite..</p>

<p rend="hangnum" n="265"><hi rend="paranum">265</hi><hi rend="dot">.</hi></p>

<p rend="gatha1"> eteneva upāyena, <hi rend="bold">kālabhedesu</hi> sabbaso.</p>

<p rend="gathalast">saṅketo ca visaṅketo, veditabbo vibhāvinā..</p>

<p rend="hangnum" n="266"><hi rend="paranum">266</hi><hi rend="dot">.</hi></p>

<p rend="gatha1"> ‘‘imaṃ gāme ṭhitaṃ veriṃ, mārehī’’ti ca bhāsito.</p>

<p rend="gathalast">sace so pana māreti, ṭhitaṃ taṃ yattha katthaci..</p>

<p rend="hangnum" n="267"><hi rend="paranum">267</hi><hi rend="dot">.</hi></p>

<p rend="gatha1"> natthi tassa visaṅketo, ubho bajjhanti kammunā.</p>

<p rend="gathalast">‘‘gāmeyevā’’ti āṇatto, vane vā sāvadhāraṇaṃ..</p>

<p rend="hangnum" n="268"><hi rend="paranum">268</hi><hi rend="dot">.</hi></p>

<p rend="gatha1"> ‘‘vaneyevā’’ti vā vutto, gāme māreti cepi vā.</p>

<p rend="gathalast">visaṅketo viññātabbo, mūlaṭṭho parimuccati..</p>

<p rend="hangnum" n="269"><hi rend="paranum">269</hi><hi rend="dot">.</hi></p>

<p rend="gatha1"> eteneva upāyena, <hi rend="bold">sabbadesesu</hi> bhedato.</p>

<p rend="gathalast">saṅketo ca visaṅketo, veditabbova viññunā..</p>

<p rend="hangnum" n="270"><hi rend="paranum">270</hi><hi rend="dot">.</hi></p>

<p rend="gatha1"> ‘‘satthena pana mārehi, āṇatto’’ti ca kenaci.</p>

<p rend="gathalast">yena kenaci satthena, visaṅketo na mārite..</p>

<p rend="hangnum" n="271"><hi rend="paranum">271</hi><hi rend="dot">.</hi></p>

<p rend="gatha1"> ‘‘iminā <pb ed="M" n="0.0027"/> vāsinā hī’’ti, vutto aññena vāsinā.</p>

<p rend="gathalast">‘‘imassāsissa vāpi tvaṃ, dhārāyetāya māraya’’..</p>

<p rend="hangnum" n="272"><hi rend="paranum">272</hi><hi rend="dot">.</hi></p>

<p rend="gatha1"> iti vutto sace veriṃ, dhārāya itarāya vā.</p>

<p rend="gathalast">tharunā vāpi tuṇḍena, visaṅketova mārite..</p>

<p rend="hangnum" n="273"><hi rend="paranum">273</hi><hi rend="dot">.</hi></p>

<p rend="gatha1"> eteneva upāyena, <hi rend="bold">sabbāvudhakajātisu</hi>.</p>

<p rend="gathalast">saṅketo ca visaṅketo, veditabbo visesato..</p>

<p rend="hangnum" n="274"><hi rend="paranum">274</hi><hi rend="dot">.</hi></p>

<p rend="gatha1"> ‘‘gacchantamenaṃ mārehi’’, iti vutto parena so.</p>

<p rend="gathalast">māreti naṃ nisinnaṃ ce, visaṅketo na vijjati..</p>

<p rend="hangnum" n="275"><hi rend="paranum">275</hi><hi rend="dot">.</hi></p>

<p rend="gatha1"> ‘‘nisinnaṃyeva <pb ed="V" n="0.0024"/> mārehi’’, ‘‘gacchantaṃyeva vā’’ti ca.</p>

<p rend="gathalast">vutto māreti gacchantaṃ, nisinnaṃ vā yathākkamaṃ..</p>

<p rend="hangnum" n="276"><hi rend="paranum">276</hi><hi rend="dot">.</hi></p>

<p rend="gatha1"> visaṅketanti ñātabbaṃ, bhikkhunā vinayaññunā.</p>

<p rend="gathalast">eseva ca nayo ñeyyo, <hi rend="bold">sabbiriyāpathesu</hi> ca..</p>

<p rend="hangnum" n="277"><hi rend="paranum">277</hi><hi rend="dot">.</hi></p>

<p rend="gatha1"> ‘‘mārehī’’ti ca vijjhitvā, āṇatto hi parena so.</p>

<p rend="gathalast">vijjhitvāva tamāreti, visaṅketo na vijjati..</p>

<p rend="hangnum" n="278"><hi rend="paranum">278</hi><hi rend="dot">.</hi></p>

<p rend="gatha1"> ‘‘mārehī’’ti ca vijjhitvā, āṇatto hi parena so.</p>

<p rend="gathalast">chinditvā yadi māreti, visaṅketova hoti so..</p>

<p rend="hangnum" n="279"><hi rend="paranum">279</hi><hi rend="dot">.</hi></p>

<p rend="gatha1"> eteneva upāyena, sabbesu <hi rend="bold">karaṇesupi</hi>.</p>

<p rend="gathalast">saṅkete ca visaṅkete, veditabbo vinicchayo..</p>

<p rend="hangnum" n="280"><hi rend="paranum">280</hi><hi rend="dot">.</hi></p>

<p rend="gatha1"> dīghaṃ rassaṃ kisaṃ thūlaṃ, kāḷaṃ odātameva vā.</p>

<p rend="gathalast">āṇatto aniyāmetvā, mārehīti ca kenaci..</p>

<p rend="hangnum" n="281"><hi rend="paranum">281</hi><hi rend="dot">.</hi></p>

<p rend="gatha1"> sopi yaṃ kiñci āṇatto, sace māreti tādisaṃ.</p>

<p rend="gathalast">natthi tattha visaṅketo, ubhinnampi parājayo..</p>

<p rend="hangnum" n="282"><hi rend="paranum">282</hi><hi rend="dot">.</hi></p>

<p rend="gatha1"> manussaṃ kiñci uddissa, sace khaṇativāṭakaṃ.</p>

<p rend="gathalast">khaṇantassa ca opātaṃ, hoti āpatti dukkaṭaṃ..</p>

<p rend="hangnum" n="283"><hi rend="paranum">283</hi><hi rend="dot">.</hi></p>

<p rend="gatha1"> dukkhassuppattiyā <pb ed="M" n="0.0028"/> tattha, tassa thullaccayaṃ siyā.</p>

<p rend="gathalast">patitvā ca mate tasmiṃ, tassa pārājikaṃ bhave..</p>

<p rend="hangnum" n="284"><hi rend="paranum">284</hi><hi rend="dot">.</hi></p>

<p rend="gatha1"> nipatitvā panaññasmiṃ, mate doso na vijjati.</p>

<p rend="gathalast">anuddissakamopāto, khato hoti sace pana..</p>

<p rend="hangnum" n="285"><hi rend="paranum">285</hi><hi rend="dot">.</hi></p>

<p rend="gatha1"> ‘‘patitvā ettha yo koci, maratū’’ti hi yattakā.</p>

<p rend="gathalast">maranti nipatitvā ce, dosā hontissa tattakā..</p>

<p rend="hangnum" n="286"><hi rend="paranum">286</hi><hi rend="dot">.</hi></p>

<p rend="gatha1"> ānantariyavatthusmiṃ, ānantariyakaṃ vade.</p>

<p rend="gathalast">tathā thullaccayādīnaṃ, honti thullaccayādayo..</p>

<p rend="hangnum" n="287"><hi rend="paranum">287</hi><hi rend="dot">.</hi></p>

<p rend="gatha1"> patitvā gabbhinī tasmiṃ, sagabbhā ce marissati.</p>

<p rend="gathalast">honti pāṇātipātā dve, ekovekekadhaṃsane..</p>

<p rend="hangnum" n="288"><hi rend="paranum">288</hi><hi rend="dot">.</hi></p>

<p rend="gatha1"> anubandhettha corehi, patitvā ce marissati.</p>

<p rend="gathalast">opātakhaṇakasseva, hoti pārājikaṃ kira..</p>

<p rend="hangnum" n="289"><hi rend="paranum">289</hi><hi rend="dot">.</hi></p>

<p rend="gatha1"> verino <pb ed="V" n="0.0025"/> tattha pātetvā, sace mārenti verino.</p>

<p rend="gathalast">patitaṃ tattha mārenti, nīharitvā sace bahi..</p>

<p rend="hangnum" n="290"><hi rend="paranum">290</hi><hi rend="dot">.</hi></p>

<p rend="gatha1"> nibbattitvā hi opāte, matā ce opapātikā.</p>

<p rend="gathalast">asakkontā ca nikkhantuṃ, sabbattha ca parājayo..</p>

<p rend="hangnum" n="291"><hi rend="paranum">291</hi><hi rend="dot">.</hi></p>

<p rend="gatha1"> yakkhādayo panuddissa, khaṇane dukkhasambhave.</p>

<p rend="gathalast">dukkaṭaṃ maraṇe vatthu-vasā thullaccayādayo..</p>

<p rend="hangnum" n="292"><hi rend="paranum">292</hi><hi rend="dot">.</hi></p>

<p rend="gatha1"> manusseyeva uddissa, khate opātake pana.</p>

<p rend="gathalast">anāpatti patitvā hi, yakkhādīsu matesupi..</p>

<p rend="hangnum" n="293"><hi rend="paranum">293</hi><hi rend="dot">.</hi></p>

<p rend="gatha1"> tathā yakkhādayo pāṇe, khate uddissa bhikkhunā.</p>

<p rend="gathalast">nipatitvā marantesu, manussesupyayaṃ nayo..</p>

<p rend="hangnum" n="294"><hi rend="paranum">294</hi><hi rend="dot">.</hi></p>

<p rend="gatha1"> ‘‘pāṇino ettha bajjhitvā, marantū’’ti anuddisaṃ.</p>

<p rend="gathalast">pāsaṃ oḍḍeti yo tattha, sace bajjhanti pāṇino..</p>

<p rend="hangnum" n="295"><hi rend="paranum">295</hi><hi rend="dot">.</hi></p>

<p rend="gatha1"> hatthato muttamattasmiṃ, tassa pārājikaṃ siyā.</p>

<p rend="gathalast">ānantariyavatthusmiṃ, ānantariyameva ca..</p>

<p rend="hangnum" n="296"><hi rend="paranum">296</hi><hi rend="dot">.</hi></p>

<p rend="gatha1"> uddissa <pb ed="M" n="0.0029"/> hi kate pāse, yaṃ panuddissa oḍḍito.</p>

<p rend="gathalast">bandhanesu tadaññesaṃ, anāpatti pakāsitā..</p>

<p rend="hangnum" n="297"><hi rend="paranum">297</hi><hi rend="dot">.</hi></p>

<p rend="gatha1"> mūlena vā mudhā vāpi, dinne pāse parassa hi.</p>

<p rend="gathalast">mūlaṭṭhasseva hotīti, kammabaddho niyāmito..</p>

<p rend="hangnum" n="298"><hi rend="paranum">298</hi><hi rend="dot">.</hi></p>

<p rend="gatha1"> yena laddho sace lopi, pāsamuggaḷitampi vā.</p>

<p rend="gathalast">thiraṃ vāpi karotevaṃ, ubhinnaṃ kammabandhanaṃ..</p>

<p rend="hangnum" n="299"><hi rend="paranum">299</hi><hi rend="dot">.</hi></p>

<p rend="gatha1"> yo pāsaṃ uggaḷāpetvā, yāti pāpabhayā sace.</p>

<p rend="gathalast">taṃ disvā puna aññopi, saṇṭhapeti hi tattha ca..</p>

<p rend="hangnum" n="300"><hi rend="paranum">300</hi><hi rend="dot">.</hi></p>

<p rend="gatha1"> baddhā baddhā maranti ce, mūlaṭṭho na ca muccati.</p>

<p rend="gathalast">ṭhapetvā gahitaṭṭhāne, pāsayaṭṭhiṃ vimuccati..</p>

<p rend="hangnum" n="301"><hi rend="paranum">301</hi><hi rend="dot">.</hi></p>

<p rend="gatha1"> gopetvāpi na mokkho hi, pāsayaṭṭhiṃ sayaṃkataṃ.</p>

<p rend="gathalast">tamañño puna gaṇhitvā, saṇṭhapeti sace pana..</p>

<p rend="hangnum" n="302"><hi rend="paranum">302</hi><hi rend="dot">.</hi></p>

<p rend="gatha1"> tappaccayā marantesu, mūlaṭṭho na ca muccati.</p>

<p rend="gathalast">nāsetvā sabbaso vā taṃ, jhāpetvā vā vimuccati..</p>

<p rend="hangnum" n="303"><hi rend="paranum">303</hi><hi rend="dot">.</hi></p>

<p rend="gatha1"> ropentassa <pb ed="V" n="0.0026"/> ca sūlaṃ vā, sajjentassa adūhalaṃ.</p>

<p rend="gathalast">opātena ca pāsena, sadisova vinicchayo..</p>

<p rend="hangnum" n="304"><hi rend="paranum">304</hi><hi rend="dot">.</hi></p>

<p rend="gatha1"> anāpatti asañcicca, ajānantassa bhikkhuno.</p>

<p rend="gathalast">tathāmaraṇacittassa, matepyummattakādino..</p>

<p rend="hangnum" n="305"><hi rend="paranum">305</hi><hi rend="dot">.</hi></p>

<p rend="gatha1"> manussapāṇimhi ca pāṇasaññitā.</p>

<p rend="gatha2">sacassa cittaṃ maraṇūpasaṃhitaṃ.</p>

<p rend="gatha3">upakkamo tena ca tassa nāso.</p>

<p rend="gathalast">pañcettha aṅgāni manussaghāte..</p>

<p rend="centre">iti vinayavinicchaye tatiyapārājikakathā niṭṭhitā.</p>

<p rend="subhead">catutthapārājikakathā</p>

<p rend="hangnum" n="306"><hi rend="paranum">306</hi><hi rend="dot">.</hi></p>

<p rend="gatha1"> asantamattassitameva <pb ed="M" n="0.0030"/> katvā.</p>

<p rend="gatha2">bhavaṃ adhiṭṭhāya ca vattamānaṃ.</p>

<p rend="gatha3">aññāpadesañca vinādhimānaṃ.</p>

<p rend="gathalast">jhānādibhedaṃ samudācareyya..</p>

<p rend="hangnum" n="307"><hi rend="paranum">307</hi><hi rend="dot">.</hi></p>

<p rend="gatha1"> kāyena vācāyapi vā tadatthe.</p>

<p rend="gatha2">ñāteva viññattipathe abhabbo.</p>

<p rend="gatha3">yatheva tālo pana matthakasmiṃ.</p>

<p rend="gathalast">chinno abhabbo puna ruḷhibhāve..</p>

<p rend="hangnum" n="308"><hi rend="paranum">308</hi><hi rend="dot">.</hi></p>

<p rend="gatha1"> asantamevattani yo parassa.</p>

<p rend="gatha2">dīpeti jhānādimanantaraṃ so.</p>

<p rend="gatha3">jānāti ce hoti cuto hi no ce.</p>

<p rend="gathalast">jānāti thullaccayamassa hoti..</p>

<p rend="hangnum" n="309"><hi rend="paranum">309</hi><hi rend="dot">.</hi></p>

<p rend="gatha1"> ‘‘yo <pb ed="V" n="0.0027"/> te vihāre vasatīdha bhikkhu.</p>

<p rend="gatha2">so jhānalābhī’’ti ca dīpite ce.</p>

<p rend="gatha3">jānāti thullaccayamassa no ce.</p>

<p rend="gathalast">jānāti taṃ dukkaṭameva hoti..</p>

<p rend="hangnum" n="310"><hi rend="paranum">310</hi><hi rend="dot">.</hi></p>

<p rend="gatha1"> asantamevattani dhammametaṃ.</p>

<p rend="gatha2">atthīti katvā vadatodhimānā.</p>

<p rend="gatha3">vutto anāpattinayo panevaṃ.</p>

<p rend="gathalast">avattukāmassa tathādikassa..</p>

<p rend="hangnum" n="311"><hi rend="paranum">311</hi><hi rend="dot">.</hi></p>

<p rend="gatha1"> pāpicchatā tassa asantabhāvo.</p>

<p rend="gatha2">ārocanañceva manussakassa.</p>

<p rend="gatha3">naññāpadesena tadeva ñāṇaṃ.</p>

<p rend="gathalast">pañcettha aṅgāni vadanti dhīrā..</p>

<p rend="hangnum" n="312"><hi rend="paranum">312</hi><hi rend="dot">.</hi></p>

<p rend="gatha1"> paṭhame dutiye cante, pariyāyo na vijjati.</p>

<p rend="gathalast">dutiye tatiyeyeva, āṇatti na panetare..</p>

<p rend="hangnum" n="313"><hi rend="paranum">313</hi><hi rend="dot">.</hi></p>

<p rend="gatha1"> ādi <pb ed="M" n="0.0031"/> mekasamuṭṭhānaṃ, duvaṅgaṃ kāyacittato.</p>

<p rend="gathalast">sesā ca tisamuṭṭhānā, tesamaṅgāni satta tu..</p>

<p rend="hangnum" n="314"><hi rend="paranum">314</hi><hi rend="dot">.</hi></p>

<p rend="gatha1"> sukhopekkhāyutaṃ ādi, tatiyaṃ dukkhavedanaṃ.</p>

<p rend="gathalast">dutiyañca catutthañca, tivedanamudīritaṃ..</p>

<p rend="hangnum" n="315"><hi rend="paranum">315</hi><hi rend="dot">.</hi></p>

<p rend="gatha1"> paṭhamassaṭṭha cittāni, tatiyassa duve pana.</p>

<p rend="gathalast">dutiyassa catutthassa, dasa cittāni labbhare..</p>

<p rend="hangnum" n="316"><hi rend="paranum">316</hi><hi rend="dot">.</hi></p>

<p rend="gatha1"> tasmā sacittakaṃ vuttaṃ, sabbametaṃ catubbidhaṃ.</p>

<p rend="gathalast">kriyā saññāvimokkhañca, lokavajjanti dīpitaṃ..</p>

<p rend="hangnum" n="317"><hi rend="paranum">317</hi><hi rend="dot">.</hi></p>

<p rend="gatha1"> idamāpattiyaṃyeva, vidhānaṃ pana yujjati.</p>

<p rend="gathalast">tasmā āpattiyaṃyeva, gahetabbaṃ vibhāvinā..</p>

<p rend="hangnum" n="318"><hi rend="paranum">318</hi><hi rend="dot">.</hi></p>

<p rend="gatha1"> mudupiṭṭhi ca lambī ca, mukhaggāhī nisīdako.</p>

<p rend="gathalast">pārājikā ime tesaṃ, cattāro anulomikā..</p>

<p rend="hangnum" n="319"><hi rend="paranum">319</hi><hi rend="dot">.</hi></p>

<p rend="gatha1"> bhikkhunīnañca cattāri, vibbhantā bhikkhunī sayaṃ.</p>

<p rend="gathalast">tathā ekādasābhabbā, sabbete catuvīsati..</p>

<p rend="hangnum" n="320"><hi rend="paranum">320</hi><hi rend="dot">.</hi></p>

<p rend="gatha1"> ime <pb ed="V" n="0.0028"/> pārājikā vuttā, catuvīsati puggalā.</p>

<p rend="gathalast">abhabbā bhikkhubhāvāya, sīsacchinnova jīvituṃ..</p>

<p rend="hangnum" n="321"><hi rend="paranum">321</hi><hi rend="dot">.</hi></p>

<p rend="gatha1"> paṇḍako ca tiracchāno, ubhatobyañjanopi ca.</p>

<p rend="gathalast">tayo vatthuvipannā hi, ahetupaṭisandhikā..</p>

<p rend="hangnum" n="322"><hi rend="paranum">322</hi><hi rend="dot">.</hi></p>

<p rend="gatha1"> pañcānantarikā theyya-saṃvāsopi ca dūsako.</p>

<p rend="gathalast">titthipakkantako ceti, kriyānaṭṭhā panaṭṭha te..</p>

<p rend="hangnum" n="323"><hi rend="paranum">323</hi><hi rend="dot">.</hi></p>

<p rend="gatha1"> vinicchayo yo pana sārabhūto.</p>

<p rend="gatha2">pārājikānaṃ kathito mayāyaṃ.</p>

<p rend="gatha3">tassānusārena budhena ñātuṃ.</p>

<p rend="gathalast">sakkā hi sesopi asesatova..</p>

<p rend="hangnum" n="324"><hi rend="paranum">324</hi><hi rend="dot">.</hi></p>

<p rend="gatha1"> piṭake <pb ed="M" n="0.0032"/> paṭubhāvakare parame.</p>

<p rend="gatha2">vinaye vividhehi nayehi yute.</p>

<p rend="gatha3">paramatthanayaṃ abhipatthayatā.</p>

<p rend="gathalast">pariyāpuṇitabbamayaṃ satataṃ..</p>

<p rend="centre">iti vinayavinicchaye catutthapārājikakathā niṭṭhitā.</p>

<p rend="title">saṅghādisesakathā</p>

<p rend="hangnum" n="325"><hi rend="paranum">325</hi><hi rend="dot">.</hi></p>

<p rend="gatha1"> mocetukāmatācittaṃ, vāyāmo sukkamocanaṃ.</p>

<p rend="gathalast">aññatra supinantena, hoti saṅghādisesatā..</p>

<p rend="hangnum" n="326"><hi rend="paranum">326</hi><hi rend="dot">.</hi></p>

<p rend="gatha1"> parenupakkamāpetvā, aṅgajātaṃ panattano.</p>

<p rend="gathalast">sukkaṃ yadi vimoceti, garukaṃ tassa niddise..</p>

<p rend="hangnum" n="327"><hi rend="paranum">327</hi><hi rend="dot">.</hi></p>

<p rend="gatha1"> sañciccupakkamantassa, aṅgajātaṃ panattano.</p>

<p rend="gathalast">thullaccayaṃ samuddiṭṭhaṃ, sace sukkaṃ na muccati..</p>

<p rend="hangnum" n="328"><hi rend="paranum">328</hi><hi rend="dot">.</hi></p>

<p rend="gatha1"> sañciccupakkamantassa<pb ed="V" n="0.0029"/>, ākāse kampanenapi.</p>

<p rend="gathalast">hoti thullaccayaṃ tassa, yadi sukkaṃ na muccati..</p>

<p rend="hangnum" n="329"><hi rend="paranum">329</hi><hi rend="dot">.</hi></p>

<p rend="gatha1"> vatthiṃ kīḷāya pūretvā, passāvetuṃ na vaṭṭati.</p>

<p rend="gathalast">nimittaṃ pana hatthena, kīḷāpentassa dukkaṭaṃ..</p>

<p rend="hangnum" n="330"><hi rend="paranum">330</hi><hi rend="dot">.</hi></p>

<p rend="gatha1"> tissannaṃ pana itthīnaṃ, nimittaṃ rattacetasā.</p>

<p rend="gathalast">purato pacchato vāpi, olokentassa dukkaṭaṃ..</p>

<p rend="hangnum" n="331"><hi rend="paranum">331</hi><hi rend="dot">.</hi></p>

<p rend="gatha1"> ekenekaṃ payogena, divasampi ca passato.</p>

<p rend="gathalast">nāpattiyā bhave aṅgaṃ, ummīlananimīlanaṃ..</p>

<p rend="hangnum" n="332"><hi rend="paranum">332</hi><hi rend="dot">.</hi></p>

<p rend="gatha1"> amocanādhippāyassa, anupakkamatopi ca.</p>

<p rend="gathalast">supinantena muttasmiṃ, anāpatti pakāsitā..</p>

<p rend="centre">sukkavisaṭṭhikathā.</p>

<p rend="hangnum" n="333"><hi rend="paranum">333</hi><hi rend="dot">.</hi></p>

<p rend="gatha1"> āmasanto <pb ed="M" n="0.0033"/> manussitthiṃ, kāyasaṃsaggarāgato.</p>

<p rend="gathalast">‘‘manussitthī’’ti saññāya, hoti saṅghādisesiko..</p>

<p rend="hangnum" n="334"><hi rend="paranum">334</hi><hi rend="dot">.</hi></p>

<p rend="gatha1"> lomenantamaso lomaṃ, phusantassāpi itthiyā.</p>

<p rend="gathalast">kāyasaṃsaggarāgena, hoti āpatti bhikkhuno..</p>

<p rend="hangnum" n="335"><hi rend="paranum">335</hi><hi rend="dot">.</hi></p>

<p rend="gatha1"> itthiyā yadi samphuṭṭho, phassaṃ sevanacetano.</p>

<p rend="gathalast">vāyamitvādhivāseti, hoti saṅghādisesatā..</p>

<p rend="hangnum" n="336"><hi rend="paranum">336</hi><hi rend="dot">.</hi></p>

<p rend="gatha1"> ekena pana hatthena, gahetvā dutiyena vā.</p>

<p rend="gathalast">tattha tattha phusantassa, ekāvāpatti dīpitā..</p>

<p rend="hangnum" n="337"><hi rend="paranum">337</hi><hi rend="dot">.</hi></p>

<p rend="gatha1"> aggahetvā phusantassa, yāva pādañca sīsato.</p>

<p rend="gathalast">kāyā hatthamamocetvā, ekāva divasampi ca..</p>

<p rend="hangnum" n="338"><hi rend="paranum">338</hi><hi rend="dot">.</hi></p>

<p rend="gatha1"> aṅgulīnaṃ tu pañcannaṃ, gahaṇe ekato pana.</p>

<p rend="gathalast">ekāyeva siyāpatti, na hi koṭṭhāsato siyā..</p>

<p rend="hangnum" n="339"><hi rend="paranum">339</hi><hi rend="dot">.</hi></p>

<p rend="gatha1"> nānitthīnaṃ sace pañca, gaṇhātyaṅguliyo pana.</p>

<p rend="gathalast">ekato pañca saṅghādi-sesā hontissa bhikkhuno..</p>

<p rend="hangnum" n="340"><hi rend="paranum">340</hi><hi rend="dot">.</hi></p>

<p rend="gatha1"> itthiyā vimatissāpi, paṇḍakādikasaññino.</p>

<p rend="gathalast">kāyena itthiyā kāya-sambaddhaṃ phusatopi vā..</p>

<p rend="hangnum" n="341"><hi rend="paranum">341</hi><hi rend="dot">.</hi></p>

<p rend="gatha1"> paṇḍake <pb ed="V" n="0.0030"/> yakkhipetīsu, tassa thullaccayaṃ siyā.</p>

<p rend="gathalast">dukkaṭaṃ kāyasaṃsagge, tiracchānagatitthiyā..</p>

<p rend="hangnum" n="342"><hi rend="paranum">342</hi><hi rend="dot">.</hi></p>

<p rend="gatha1"> bhikkhuno paṭibaddhena, kāyena pana itthiyā.</p>

<p rend="gathalast">kāyena paṭibaddhañca, phusantassapi dukkaṭaṃ..</p>

<p rend="hangnum" n="343"><hi rend="paranum">343</hi><hi rend="dot">.</hi></p>

<p rend="gatha1"> itthīnaṃ itthirūpañca, dārulohamayādikaṃ.</p>

<p rend="gathalast">tāsaṃ vatthamalaṅkāraṃ, āmasantassa dukkaṭaṃ..</p>

<p rend="hangnum" n="344"><hi rend="paranum">344</hi><hi rend="dot">.</hi></p>

<p rend="gatha1"> tatthajātaphalaṃ khajjaṃ, muggādiṃ tatthajātakaṃ.</p>

<p rend="gathalast">dhaññāni pana sabbāni, āmasantassa dukkaṭaṃ..</p>

<p rend="hangnum" n="345"><hi rend="paranum">345</hi><hi rend="dot">.</hi></p>

<p rend="gatha1"> sabbaṃ <pb ed="M" n="0.0034"/> dhamanasaṅkhādiṃ, pañcaṅgaturiyampi ca.</p>

<p rend="gathalast">ratanāni ca sabbāni, āmasantassa dukkaṭaṃ..</p>

<p rend="hangnum" n="346"><hi rend="paranum">346</hi><hi rend="dot">.</hi></p>

<p rend="gatha1"> sabbamāvudhabhaṇḍañca, jiyā ca dhanudaṇḍako.</p>

<p rend="gathalast">anāmāsamidaṃ sabbaṃ, jālañca saravāraṇaṃ..</p>

<p rend="hangnum" n="347"><hi rend="paranum">347</hi><hi rend="dot">.</hi></p>

<p rend="gatha1"> suvaṇṇapaṭibimbādi, cetiyaṃ ārakūṭakaṃ.</p>

<p rend="gathalast">anāmāsanti niddiṭṭhaṃ, <hi rend="bold">kurundaṭṭhakathāya</hi> hi..</p>

<p rend="hangnum" n="348"><hi rend="paranum">348</hi><hi rend="dot">.</hi></p>

<p rend="gatha1"> sabbaṃ onahituṃ vāpi, onahāpetumeva vā.</p>

<p rend="gathalast">vādāpetuñca vādetuṃ, vāditaṃ na ca vaṭṭati..</p>

<p rend="hangnum" n="349"><hi rend="paranum">349</hi><hi rend="dot">.</hi></p>

<p rend="gatha1"> ‘‘karissāmupahāra’’nti, vuttena pana bhikkhunā.</p>

<p rend="gathalast">pūjā buddhassa kātabbā, vattabbāti ca viññunā..</p>

<p rend="hangnum" n="350"><hi rend="paranum">350</hi><hi rend="dot">.</hi></p>

<p rend="gatha1"> sayaṃ phusiyamānassa, itthiyā pana dhuttiyā.</p>

<p rend="gathalast">avāyamitvā kāyena, phassaṃ paṭivijānato..</p>

<p rend="hangnum" n="351"><hi rend="paranum">351</hi><hi rend="dot">.</hi></p>

<p rend="gatha1"> anāpatti asañcicca, ajānantassa bhikkhuno.</p>

<p rend="gathalast">mokkhādhippāyino ceva, tathā ummattakādino..</p>

<p rend="hangnum" n="352"><hi rend="paranum">352</hi><hi rend="dot">.</hi></p>

<p rend="gatha1"> paṭhamena samānāva, samuṭṭhānādayo pana.</p>

<p rend="gathalast">kāyasaṃsaggarāgassa, tathā sukkavisaṭṭhiyā..</p>

<p rend="centre">kāyasaṃsaggakathā.</p>

<p rend="hangnum" n="353"><hi rend="paranum">353</hi><hi rend="dot">.</hi></p>

<p rend="gatha1"> duṭṭhullavācassādena, itthiyā itthisaññino.</p>

<p rend="gathalast">dvinnañca pana maggānaṃ, vaṇṇāvaṇṇavasena ca..</p>

<p rend="hangnum" n="354"><hi rend="paranum">354</hi><hi rend="dot">.</hi></p>

<p rend="gatha1"> methunayācanādīhi<pb ed="V" n="0.0031"/>, obhāsantassa bhikkhuno.</p>

<p rend="gathalast">viññuṃ antamaso hattha-muddāyapi garuṃ siyā..</p>

<p rend="hangnum" n="355"><hi rend="paranum">355</hi><hi rend="dot">.</hi></p>

<p rend="gatha1"> ‘‘sikharaṇīsi<pb ed="M" n="0.0035"/>, sambhinnā, ubhatobyañjanā’’ti ca.</p>

<p rend="gathalast">akkosavacanenāpi, garukaṃ tu suṇantiyā..</p>

<p rend="hangnum" n="356"><hi rend="paranum">356</hi><hi rend="dot">.</hi></p>

<p rend="gatha1"> punappunobhāsantassa, ekavācāya vā bahū.</p>

<p rend="gathalast">gaṇanāya ca vācānaṃ, itthīnaṃ garukā siyuṃ..</p>

<p rend="hangnum" n="357"><hi rend="paranum">357</hi><hi rend="dot">.</hi></p>

<p rend="gatha1"> sā ce nappaṭijānāti, tassa thullaccayaṃ siyā.</p>

<p rend="gathalast">ādissa bhaṇane cāpi, ubbhajāṇumadhakkhakaṃ..</p>

<p rend="hangnum" n="358"><hi rend="paranum">358</hi><hi rend="dot">.</hi></p>

<p rend="gatha1"> ubbhakkhakamadhojāṇu-maṇḍalaṃ pana uddisaṃ.</p>

<p rend="gathalast">vaṇṇādibhaṇane kāya-paṭibaddhe ca dukkaṭaṃ..</p>

<p rend="hangnum" n="359"><hi rend="paranum">359</hi><hi rend="dot">.</hi></p>

<p rend="gatha1"> thullaccayaṃ bhave tassa, paṇḍake yakkhipetisu.</p>

<p rend="gathalast">adhakkhakobbhajāṇumhi, dukkaṭaṃ paṇḍakādisu..</p>

<p rend="hangnum" n="360"><hi rend="paranum">360</hi><hi rend="dot">.</hi></p>

<p rend="gatha1"> ubbhakkhakamadhojāṇu-maṇḍalepi ayaṃ nayo.</p>

<p rend="gathalast">sabbattha dukkaṭaṃ vuttaṃ, tiracchānagatitthiyā..</p>

<p rend="hangnum" n="361"><hi rend="paranum">361</hi><hi rend="dot">.</hi></p>

<p rend="gatha1"> atthadhammapurekkhāraṃ, katvā obhāsatopi ca.</p>

<p rend="gathalast">vadatopi anāpatti, purakkhatvānusāsaniṃ..</p>

<p rend="hangnum" n="362"><hi rend="paranum">362</hi><hi rend="dot">.</hi></p>

<p rend="gatha1"> tathā ummattakādīnaṃ, samuṭṭhānādayo nayā.</p>

<p rend="gathalast">adinnādānatulyāva, vedanettha dvidhā matā..</p>

<p rend="centre">duṭṭhullavācākathā.</p>

<p rend="hangnum" n="363"><hi rend="paranum">363</hi><hi rend="dot">.</hi></p>

<p rend="gatha1"> vaṇṇaṃ panattano kāma-pāricariyāya bhāsato.</p>

<p rend="gathalast">tasmiṃyeva khaṇe sā ce, jānāti garukaṃ siyā..</p>

<p rend="hangnum" n="364"><hi rend="paranum">364</hi><hi rend="dot">.</hi></p>

<p rend="gatha1"> no ce jānāti sā yakkhi-petidevīsu paṇḍake.</p>

<p rend="gathalast">hoti thullaccayaṃ tassa, sese āpatti dukkaṭaṃ..</p>

<p rend="hangnum" n="365"><hi rend="paranum">365</hi><hi rend="dot">.</hi></p>

<p rend="gatha1"> cīvarādīhi aññehi, vatthukāmehi attano.</p>

<p rend="gathalast">natthi doso bhaṇantassa, pāricariyāya vaṇṇanaṃ..</p>

<p rend="hangnum" n="366"><hi rend="paranum">366</hi><hi rend="dot">.</hi></p>

<p rend="gatha1"> itthisaññā <pb ed="M" n="0.0036"/> manussitthī, pāricariyāya rāgitā.</p>

<p rend="gathalast">obhāso tena rāgena, khaṇe tasmiṃ vijānanaṃ..</p>

<p rend="hangnum" n="367"><hi rend="paranum">367</hi><hi rend="dot">.</hi></p>

<p rend="gatha1"> pañcaṅgāni <pb ed="V" n="0.0032"/> imānettha, veditabbāni viññunā.</p>

<p rend="gathalast">samuṭṭhānādayopyassa, anantarasamā matā..</p>

<p rend="centre">attakāmapāricariyakathā.</p>

<p rend="hangnum" n="368"><hi rend="paranum">368</hi><hi rend="dot">.</hi></p>

<p rend="gatha1"> paṭiggaṇhāti sandesaṃ, purisassitthiyāpi vā.</p>

<p rend="gathalast">vīmaṃsati garu hoti, paccāharati ce pana..</p>

<p rend="hangnum" n="369"><hi rend="paranum">369</hi><hi rend="dot">.</hi></p>

<p rend="gatha1"> ‘‘yassā hi santikaṃ gantvā, ārocehī’’ti pesito.</p>

<p rend="gathalast">tamadisvā tadaññassa, avassārocakassa so..</p>

<p rend="hangnum" n="370"><hi rend="paranum">370</hi><hi rend="dot">.</hi></p>

<p rend="gatha1"> ‘‘ārocehī’’ti vatvā taṃ, paccāharati ce pana.</p>

<p rend="gathalast">bhikkhu saṅghādisesamhā, sañcarittā na muccati..</p>

<p rend="hangnum" n="371"><hi rend="paranum">371</hi><hi rend="dot">.</hi></p>

<p rend="gatha1"> ‘‘mātarā rakkhitaṃ itthiṃ, gaccha brūhī’’ti pesito.</p>

<p rend="gathalast">piturakkhitamaññaṃ vā, visaṅketova bhāsato..</p>

<p rend="hangnum" n="372"><hi rend="paranum">372</hi><hi rend="dot">.</hi></p>

<p rend="gatha1"> paṭiggaṇhanatādīhi, tīhi aṅgehi saṃyute.</p>

<p rend="gathalast">sañcaritte samāpanne, garukāpattimādise..</p>

<p rend="hangnum" n="373"><hi rend="paranum">373</hi><hi rend="dot">.</hi></p>

<p rend="gatha1"> dvīhi thullaccayaṃ vuttaṃ, paṇḍakādīsu tīhipi.</p>

<p rend="gathalast">ekeneva ca sabbattha, hoti āpatti dukkaṭaṃ..</p>

<p rend="hangnum" n="374"><hi rend="paranum">374</hi><hi rend="dot">.</hi></p>

<p rend="gatha1"> cetiyassa ca saṅghassa, gilānassa ca bhikkhuno.</p>

<p rend="gathalast">gacchato pana kiccena, anāpatti pakāsitā..</p>

<p rend="hangnum" n="375"><hi rend="paranum">375</hi><hi rend="dot">.</hi></p>

<p rend="gatha1"> manussattaṃ tathā tassā, nanālaṃvacanīyatā.</p>

<p rend="gathalast">paṭiggaṇhanatādīnaṃ, vasā pañcaṅgikaṃ mataṃ..</p>

<p rend="hangnum" n="376"><hi rend="paranum">376</hi><hi rend="dot">.</hi></p>

<p rend="gatha1"> idañhi chasamuṭṭhānaṃ, acittakamudīritaṃ.</p>

<p rend="gathalast">alaṃvacanīyattaṃ vā, paṇṇattiṃ vā ajānato..</p>

<p rend="hangnum" n="377"><hi rend="paranum">377</hi><hi rend="dot">.</hi></p>

<p rend="gatha1"> gahetvā <pb ed="M" n="0.0037"/> sāsanaṃ kāya-vikārenūpagamma taṃ.</p>

<p rend="gathalast">vīmaṃsitvā harantassa, garukaṃ kāyato siyā..</p>

<p rend="hangnum" n="378"><hi rend="paranum">378</hi><hi rend="dot">.</hi></p>

<p rend="gatha1"> sutvā yathānisinnova, vacanaṃ itthiyā puna.</p>

<p rend="gathalast">taṃ tatthevāgatasseva, ārocentassa vācato..</p>

<p rend="hangnum" n="379"><hi rend="paranum">379</hi><hi rend="dot">.</hi></p>

<p rend="gatha1"> ajānantassa paṇṇattiṃ, kāyavācāhi taṃ vidhiṃ.</p>

<p rend="gathalast">karoto harato vāpi, garukaṃ kāyavācato..</p>

<p rend="hangnum" n="380"><hi rend="paranum">380</hi><hi rend="dot">.</hi></p>

<p rend="gatha1"> jānitvāpi <pb ed="V" n="0.0033"/> karontassa, garukāpattiyo tathā.</p>

<p rend="gathalast">sacittakehi tīheva, samuṭṭhānehi jāyare..</p>

<p rend="centre">sañcarittakathā.</p>

<p rend="hangnum" n="381"><hi rend="paranum">381</hi><hi rend="dot">.</hi></p>

<p rend="gatha1"> sayaṃyācitakeheva, kuṭikaṃ appamāṇikaṃ.</p>

<p rend="gathalast">attuddesaṃ karontassa, tathādesitavatthukaṃ..</p>

<p rend="hangnum" n="382"><hi rend="paranum">382</hi><hi rend="dot">.</hi></p>

<p rend="gatha1"> honti saṅghādisesā dve, sārambhādīsu dukkaṭaṃ.</p>

<p rend="gathalast">sace ekavipannā sā, garukaṃ ekakaṃ siyā..</p>

<p rend="hangnum" n="383"><hi rend="paranum">383</hi><hi rend="dot">.</hi></p>

<p rend="gatha1"> purisaṃ yācituṃ kamma-sahāyatthāya vaṭṭati.</p>

<p rend="gathalast">mūlacchejjavaseneva, yācamānassa dukkaṭaṃ..</p>

<p rend="hangnum" n="384"><hi rend="paranum">384</hi><hi rend="dot">.</hi></p>

<p rend="gatha1"> avajjaṃ hatthakammampi, yācituṃ pana vaṭṭati.</p>

<p rend="gathalast">hatthakammampi nāmetaṃ, kiñci vatthu na hoti hi..</p>

<p rend="hangnum" n="385"><hi rend="paranum">385</hi><hi rend="dot">.</hi></p>

<p rend="gatha1"> goṇamāyācamānassa, ṭhapetvā ñātakādike.</p>

<p rend="gathalast">dukkaṭaṃ tassa niddiṭṭhaṃ, mūlacchejjena tesupi..</p>

<p rend="hangnum" n="386"><hi rend="paranum">386</hi><hi rend="dot">.</hi></p>

<p rend="gatha1"> ‘‘goṇaṃ demā’’ti vuttepi, gahetuṃ na ca vaṭṭati.</p>

<p rend="gathalast">sakaṭaṃ dārubhaṇḍattā, gahetuṃ pana vaṭṭati..</p>

<p rend="hangnum" n="387"><hi rend="paranum">387</hi><hi rend="dot">.</hi></p>

<p rend="gatha1"> vāsipharasukuddāla-kuṭhārādīsvayaṃ nayo.</p>

<p rend="gathalast">anajjhāvutthakaṃ sabbaṃ, harāpetumpi vaṭṭati..</p>

<p rend="hangnum" n="388"><hi rend="paranum">388</hi><hi rend="dot">.</hi></p>

<p rend="gatha1"> valliādimhi <pb ed="M" n="0.0038"/> sabbasmiṃ, garubhaṇḍappahonake.</p>

<p rend="gathalast">paresaṃ santakeyeva, hoti āpatti dukkaṭaṃ..</p>

<p rend="hangnum" n="389"><hi rend="paranum">389</hi><hi rend="dot">.</hi></p>

<p rend="gatha1"> paccayesu hi tīsveva, viññatti na ca vaṭṭati.</p>

<p rend="gathalast">tatiye parikathobhāsa-nimittāni ca labbhare..</p>

<p rend="hangnum" n="390"><hi rend="paranum">390</hi><hi rend="dot">.</hi></p>

<p rend="gatha1"> ‘‘adesite ca vatthusmiṃ, pamāṇenādhikaṃ kuṭiṃ.</p>

<p rend="gathalast">karissāmī’’ti cintetvā, araññaṃ gacchatopi ca..</p>

<p rend="hangnum" n="391"><hi rend="paranum">391</hi><hi rend="dot">.</hi></p>

<p rend="gatha1"> pharasuṃ vāpi vāsiṃ vā, nisentassāpi dukkaṭaṃ.</p>

<p rend="gathalast">chindato dukkaṭaṃ rukkhaṃ, tassa pācittiyā saha..</p>

<p rend="hangnum" n="392"><hi rend="paranum">392</hi><hi rend="dot">.</hi></p>

<p rend="gatha1"> evaṃ pubbapayogasmiṃ, kuṭikārakabhikkhuno.</p>

<p rend="gathalast">yathāpayogamāpattiṃ, vinayaññū viniddise..</p>

<p rend="hangnum" n="393"><hi rend="paranum">393</hi><hi rend="dot">.</hi></p>

<p rend="gatha1"> yā <pb ed="V" n="0.0034"/> pana dvīhi piṇḍehi, niṭṭhānaṃ tu gamissati.</p>

<p rend="gathalast">hoti thullaccayaṃ tesu, paṭhame dutiye garu..</p>

<p rend="hangnum" n="394"><hi rend="paranum">394</hi><hi rend="dot">.</hi></p>

<p rend="gatha1"> anāpatti sacaññassa, deti vippakataṃ kuṭiṃ.</p>

<p rend="gathalast">tathā bhūmiṃ samaṃ katvā, bhindatopi ca taṃ kuṭiṃ..</p>

<p rend="hangnum" n="395"><hi rend="paranum">395</hi><hi rend="dot">.</hi></p>

<p rend="gatha1"> guhaṃ leṇaṃ karontassa, tiṇapaṇṇacchadampi vā.</p>

<p rend="gathalast">vāsāgāraṃ ṭhapetvāna, aññassatthāya vā tathā..</p>

<p rend="hangnum" n="396"><hi rend="paranum">396</hi><hi rend="dot">.</hi></p>

<p rend="gatha1"> desāpetvāva bhikkhūhi, vatthuṃ pana ca bhikkhuno.</p>

<p rend="gathalast">kriyatova samuṭṭhāti, karoto appamāṇikaṃ..</p>

<p rend="hangnum" n="397"><hi rend="paranum">397</hi><hi rend="dot">.</hi></p>

<p rend="gatha1"> adesetvā karontassa, taṃ kriyākriyato siyā.</p>

<p rend="gathalast">samuṭṭhānādayo sesā, sañcarittasamā matā..</p>

<p rend="centre">kuṭikārasikkhāpadakathā.</p>

<p rend="hangnum" n="398"><hi rend="paranum">398</hi><hi rend="dot">.</hi></p>

<p rend="gatha1"> adesetvā sace vatthuṃ, yo kareyya mahallakaṃ.</p>

<p rend="gathalast">vihāraṃ attavāsatthaṃ, garukaṃ tassa niddise..</p>

<p rend="hangnum" n="399"><hi rend="paranum">399</hi><hi rend="dot">.</hi></p>

<p rend="gatha1"> pamāṇātikkamenāpi<pb ed="M" n="0.0039"/>, doso natthi mahallake.</p>

<p rend="gathalast">tasmā kriyasamuṭṭhānā-bhāvaṃ samupalakkhaye..</p>

<p rend="hangnum" n="400"><hi rend="paranum">400</hi><hi rend="dot">.</hi></p>

<p rend="gatha1"> pamāṇaniyamābhāvā, ekasaṅghādisesatā.</p>

<p rend="gathalast">samuṭṭhānādikaṃ sesaṃ, anantarasamaṃ mataṃ..</p>

<p rend="centre">mahallakakathā.</p>

<p rend="hangnum" n="401"><hi rend="paranum">401</hi><hi rend="dot">.</hi></p>

<p rend="gatha1"> pārājikāni vuttāni, catuvīsati satthunā.</p>

<p rend="gathalast">bhikkhuno anurūpāni, tesu ekūnavīsati..</p>

<p rend="hangnum" n="402"><hi rend="paranum">402</hi><hi rend="dot">.</hi></p>

<p rend="gatha1"> amūlakena codeti, hutvā cāvanacetano.</p>

<p rend="gathalast">suddhaṃ vā yadi vāsuddhaṃ, tesu aññatarena yo..</p>

<p rend="hangnum" n="403"><hi rend="paranum">403</hi><hi rend="dot">.</hi></p>

<p rend="gatha1"> garukaṃ tassa āpattiṃ, katokāsamhi niddise.</p>

<p rend="gathalast">tatheva akatokāse, dukkaṭāpattiyā saha..</p>

<p rend="hangnum" n="404"><hi rend="paranum">404</hi><hi rend="dot">.</hi></p>

<p rend="gatha1"> ‘‘koṇṭhosi ca nigaṇṭhosi.</p>

<p rend="gatha2">sāmaṇerosi tāpaso.</p>

<p rend="gatha3">gahaṭṭhosi <pb ed="V" n="0.0035"/> tathā jeṭṭha-.</p>

<p rend="gathalast">bbatikosi upāsako..</p>

<p rend="hangnum" n="405"><hi rend="paranum">405</hi><hi rend="dot">.</hi></p>

<p rend="gatha1"> dussīlo pāpadhammosi, antopūti avassuto’’.</p>

<p rend="gathalast">iccevampi vadantassa, garukaṃ tassa niddise..</p>

<p rend="hangnum" n="406"><hi rend="paranum">406</hi><hi rend="dot">.</hi></p>

<p rend="gatha1"> sammukhā hatthamuddāya, codentassapi taṅkhaṇe.</p>

<p rend="gathalast">taṃ ce paro vijānāti, hoti āpatti bhikkhuno..</p>

<p rend="hangnum" n="407"><hi rend="paranum">407</hi><hi rend="dot">.</hi></p>

<p rend="gatha1"> garukaṃ sammukhe ṭhatvā, codāpentassa kenaci.</p>

<p rend="gathalast">tassa vācāya vācāya, codāpentassa niddise..</p>

<p rend="hangnum" n="408"><hi rend="paranum">408</hi><hi rend="dot">.</hi></p>

<p rend="gatha1"> atha sopi ‘‘mayā diṭṭhaṃ, sutaṃ vā’’ti ca bhāsati.</p>

<p rend="gathalast">tesaṃ dvinnampi saṅghādi-seso hoti na saṃsayo..</p>

<p rend="hangnum" n="409"><hi rend="paranum">409</hi><hi rend="dot">.</hi></p>

<p rend="gatha1"> dūtaṃ <pb ed="M" n="0.0040"/> vā pana pesetvā, paṇṇaṃ vā pana sāsanaṃ.</p>

<p rend="gathalast">codāpentassa āpatti, na hotīti pakāsitā..</p>

<p rend="hangnum" n="410"><hi rend="paranum">410</hi><hi rend="dot">.</hi></p>

<p rend="gatha1"> tathā saṅghādisesehi, vutte cāvanasaññino.</p>

<p rend="gathalast">hoti pācittiyāpatti, sesāpattīhi dukkaṭaṃ..</p>

<p rend="hangnum" n="411"><hi rend="paranum">411</hi><hi rend="dot">.</hi></p>

<p rend="gatha1"> akkosanādhippāyassa, akatokāsamattanā.</p>

<p rend="gathalast">saha pācittiyenassa, vadantassa ca dukkaṭaṃ..</p>

<p rend="hangnum" n="412"><hi rend="paranum">412</hi><hi rend="dot">.</hi></p>

<p rend="gatha1"> asammukhā vadantassa, āpattīhipi sattahi.</p>

<p rend="gathalast">tathā kammaṃ karontassa, hoti āpatti dukkaṭaṃ..</p>

<p rend="hangnum" n="413"><hi rend="paranum">413</hi><hi rend="dot">.</hi></p>

<p rend="gatha1"> na dosummattakādīnaṃ, hoti pañcaṅgasaṃyutaṃ.</p>

<p rend="gathalast">upasampannatā tasmiṃ, puggale suddhasaññitā..</p>

<p rend="hangnum" n="414"><hi rend="paranum">414</hi><hi rend="dot">.</hi></p>

<p rend="gatha1"> pārājikena codeti, yena tassa amūlatā.</p>

<p rend="gathalast">sammukhā codanā ceva, tassa cāvanasaññino..</p>

<p rend="hangnum" n="415"><hi rend="paranum">415</hi><hi rend="dot">.</hi></p>

<p rend="gatha1"> taṅkhaṇe jānanañceva, pañcaṅgāni bhavanti hi.</p>

<p rend="gathalast">idaṃ tu tisamuṭṭhānaṃ, sacittaṃ dukkhavedanaṃ..</p>

<p rend="centre">duṭṭhadosakathā.</p>

<p rend="hangnum" n="416"><hi rend="paranum">416</hi><hi rend="dot">.</hi></p>

<p rend="gatha1"> lesamattamupādāya, bhikkhumantimavatthunā.</p>

<p rend="gathalast">codeyya garukāpatti, sace cāvanacetano..</p>

<p rend="hangnum" n="417"><hi rend="paranum">417</hi><hi rend="dot">.</hi></p>

<p rend="gatha1"> codeti <pb ed="V" n="0.0036"/> vā tathāsaññī, codāpeti parena vā.</p>

<p rend="gathalast">anāpatti siyā seso, anantarasamo mato..</p>

<p rend="centre">dutiyaduṭṭhadosakathā.</p>

<p rend="hangnum" n="418"><hi rend="paranum">418</hi><hi rend="dot">.</hi></p>

<p rend="gatha1"> samaggassa ca saṅghassa, bhedatthaṃ vāyameyya yo.</p>

<p rend="gathalast">bhedahetuṃ gahetvā vā, tiṭṭheyya paridīpayaṃ..</p>

<p rend="hangnum" n="419"><hi rend="paranum">419</hi><hi rend="dot">.</hi></p>

<p rend="gatha1"> so <pb ed="M" n="0.0041"/> hi bhikkhūhi vattabbo, ‘‘bhedatthaṃ mā parakkama’’.</p>

<p rend="gathalast">iti ‘‘saṅghassa mā tiṭṭha, gahetvā bhedakāraṇaṃ’’..</p>

<p rend="hangnum" n="420"><hi rend="paranum">420</hi><hi rend="dot">.</hi></p>

<p rend="gatha1"> vuccamāno hi teheva, nissajjeyya na ceva yaṃ.</p>

<p rend="gathalast">samanubhāsitabbo taṃ, accajaṃ garukaṃ phuse..</p>

<p rend="hangnum" n="421"><hi rend="paranum">421</hi><hi rend="dot">.</hi></p>

<p rend="gatha1"> parakkamantaṃ saṅghassa, bhikkhuṃ bhedāya bhikkhuno.</p>

<p rend="gathalast">disvā sutvā hi ñatvā vā, avadantassa dukkaṭaṃ..</p>

<p rend="hangnum" n="422"><hi rend="paranum">422</hi><hi rend="dot">.</hi></p>

<p rend="gatha1"> gantvā ca pana vattabbo, addhayojanatādikaṃ.</p>

<p rend="gathalast">dūrampi pana gantabbaṃ, sace sakkoti tāvade..</p>

<p rend="hangnum" n="423"><hi rend="paranum">423</hi><hi rend="dot">.</hi></p>

<p rend="gatha1"> tikkhattuṃ pana vuttassa, apariccajatopi taṃ.</p>

<p rend="gathalast">dūtaṃ vā pana paṇṇaṃ vā, pesatopi ca dukkaṭaṃ..</p>

<p rend="hangnum" n="424"><hi rend="paranum">424</hi><hi rend="dot">.</hi></p>

<p rend="gatha1"> ñattiyā pariyosāne, dukkaṭaṃ paridīpitaṃ.</p>

<p rend="gathalast">kammavācāhi ca dvīhi, hoti thullaccayaṃ dvayaṃ..</p>

<p rend="hangnum" n="425"><hi rend="paranum">425</hi><hi rend="dot">.</hi></p>

<p rend="gatha1"> yya-kāre pana sampatte, garukeyeva tiṭṭhati.</p>

<p rend="gathalast">passambhanti hi tissopi, bhikkhuno dukkaṭādayo..</p>

<p rend="hangnum" n="426"><hi rend="paranum">426</hi><hi rend="dot">.</hi></p>

<p rend="gatha1"> akate pana kammasmiṃ, apariccajatopi ca.</p>

<p rend="gathalast">tassa saṅghādisesena, anāpatti pakāsitā..</p>

<p rend="hangnum" n="427"><hi rend="paranum">427</hi><hi rend="dot">.</hi></p>

<p rend="gatha1"> ñattito pana pubbe vā, pacchā vā taṅkhaṇepi vā.</p>

<p rend="gathalast">asampatte yya-kārasmiṃ, paṭinissajjatopi ca..</p>

<p rend="hangnum" n="428"><hi rend="paranum">428</hi><hi rend="dot">.</hi></p>

<p rend="gatha1"> paṭinissajjato vāpi, taṃ vā samanubhāsato.</p>

<p rend="gathalast">tathevummattakādīnaṃ, anāpatti pakāsitā..</p>

<p rend="hangnum" n="429"><hi rend="paranum">429</hi><hi rend="dot">.</hi></p>

<p rend="gatha1"> yañhi bhikkhumanuddissa, macchamaṃsaṃ kataṃ bhave.</p>

<p rend="gathalast">yasmiñca nibbematiko, taṃ sabbaṃ tassa vaṭṭati..</p>

<p rend="hangnum" n="430"><hi rend="paranum">430</hi><hi rend="dot">.</hi></p>

<p rend="gatha1"> samuddissa <pb ed="V" n="0.0037"/> kataṃ ñatvā, bhuñjantasseva dukkaṭaṃ.</p>

<p rend="gathalast">tathā akappiyaṃ maṃsaṃ, ajānitvāpi khādato..</p>

<p rend="hangnum" n="431"><hi rend="paranum">431</hi><hi rend="dot">.</hi></p>

<p rend="gatha1"> hatthussacchamanussānaṃ<pb ed="M" n="0.0042"/>, ahikukkuradīpinaṃ.</p>

<p rend="gathalast">sīhabyagghataracchānaṃ, maṃsaṃ hoti akappiyaṃ..</p>

<p rend="hangnum" n="432"><hi rend="paranum">432</hi><hi rend="dot">.</hi></p>

<p rend="gatha1"> thullaccayaṃ manussānaṃ, maṃse sesesu dukkaṭaṃ.</p>

<p rend="gathalast">sacittakaṃ samuddissa-kataṃ sesamacittakaṃ..</p>

<p rend="hangnum" n="433"><hi rend="paranum">433</hi><hi rend="dot">.</hi></p>

<p rend="gatha1"> pucchitvāyeva maṃsānaṃ, bhikkhūnaṃ gahaṇaṃ pana.</p>

<p rend="gathalast">etaṃ vattanti vattaṭṭhā, vadanti vinayaññuno..</p>

<p rend="hangnum" n="434"><hi rend="paranum">434</hi><hi rend="dot">.</hi></p>

<p rend="gatha1"> idamekasamuṭṭhānaṃ, vuttaṃ samanubhāsanaṃ.</p>

<p rend="gathalast">kāyakammaṃ vacīkammaṃ, akriyaṃ dukkhavedanaṃ..</p>

<p rend="centre">saṅghabhedakathā.</p>

<p rend="hangnum" n="435"><hi rend="paranum">435</hi><hi rend="dot">.</hi></p>

<p rend="gatha1"> dutiye saṅghabhedasmiṃ, vattabbaṃ natthi kiñcipi.</p>

<p rend="gathalast">samuṭṭhānādayopissa, paṭhamena samā matā..</p>

<p rend="centre">dutiyasaṅghabhedakathā.</p>

<p rend="hangnum" n="436"><hi rend="paranum">436</hi><hi rend="dot">.</hi></p>

<p rend="gatha1"> uddesapariyāpanne, bhikkhu dubbacajātiko.</p>

<p rend="gathalast">avacanīyamattānaṃ, karoti garukaṃ siyā..</p>

<p rend="hangnum" n="437"><hi rend="paranum">437</hi><hi rend="dot">.</hi></p>

<p rend="gatha1"> dubbacepi panetasmiṃ, saṅghabhedakavaṇṇane.</p>

<p rend="gathalast">sabbo vuttanayeneva, veditabbo vinicchayo..</p>

<p rend="centre">dubbacakathā.</p>

<p rend="hangnum" n="438"><hi rend="paranum">438</hi><hi rend="dot">.</hi></p>

<p rend="gatha1"> yo chandagāmitādīhi, pāpento kuladūsako..</p>

<p rend="gathalast">kamme kariyamāne taṃ, accajaṃ garukaṃ phuse..</p>

<p rend="hangnum" n="439"><hi rend="paranum">439</hi><hi rend="dot">.</hi></p>

<p rend="gatha1"> cuṇṇaṃ paṇṇaṃ phalaṃ pupphaṃ, veḷuṃ kaṭṭhañca mattikaṃ.</p>

<p rend="gathalast">kulasaṅgahaṇatthāya, attano vā parassa vā..</p>

<p rend="hangnum" n="440"><hi rend="paranum">440</hi><hi rend="dot">.</hi></p>

<p rend="gatha1"> santakaṃ <pb ed="M" n="0.0043"/> dadato hoti, kuladūsanadukkaṭaṃ.</p>

<p rend="gathalast">bhaṇḍagghena ca kātabbo, theyyā saṅghaññasantake..</p>

<p rend="hangnum" n="441"><hi rend="paranum">441</hi><hi rend="dot">.</hi></p>

<p rend="gatha1"> saṅghikaṃ <pb ed="V" n="0.0038"/> garubhaṇḍaṃ vā, senāsananiyāmitaṃ.</p>

<p rend="gathalast">yopissaravatāyeva, dento thullaccayaṃ phuse..</p>

<p rend="hangnum" n="442"><hi rend="paranum">442</hi><hi rend="dot">.</hi></p>

<p rend="gatha1"> haritvā vā harāpetvā, pakkositvāgatassa vā.</p>

<p rend="gathalast">kulasaṅgahaṇatthāya, pupphaṃ dentassa dukkaṭaṃ..</p>

<p rend="hangnum" n="443"><hi rend="paranum">443</hi><hi rend="dot">.</hi></p>

<p rend="gatha1"> haritvā vā harāpetvā, pitūnaṃ pana vaṭṭati.</p>

<p rend="gathalast">dātuṃ pupphaṃ panaññassa, āgatasseva ñātino..</p>

<p rend="hangnum" n="444"><hi rend="paranum">444</hi><hi rend="dot">.</hi></p>

<p rend="gatha1"> tañca kho vatthupūjatthaṃ, dātabbaṃ na panaññathā.</p>

<p rend="gathalast">sivādipūjanatthaṃ vā, maṇḍanatthaṃ na vaṭṭati..</p>

<p rend="hangnum" n="445"><hi rend="paranum">445</hi><hi rend="dot">.</hi></p>

<p rend="gatha1"> phalādīsupi sesesu, bhikkhunā vinayaññunā.</p>

<p rend="gathalast">pupphe vuttanayeneva, veditabbo vinicchayo..</p>

<p rend="hangnum" n="446"><hi rend="paranum">446</hi><hi rend="dot">.</hi></p>

<p rend="gatha1"> pupphādibhājane koci, āgacchati sace pana.</p>

<p rend="gathalast">sammatenassa dātabbaṃ, ñāpetvā itarena tu..</p>

<p rend="hangnum" n="447"><hi rend="paranum">447</hi><hi rend="dot">.</hi></p>

<p rend="gatha1"> upaḍḍhabhāgaṃ dātabbaṃ, iti vuttaṃ <hi rend="bold">kurundiyaṃ</hi>.</p>

<p rend="gathalast">‘‘thokaṃ thoka’’nti niddiṭṭhaṃ, <hi rend="bold">mahāpaccariyaṃ</hi> pana..</p>

<p rend="hangnum" n="448"><hi rend="paranum">448</hi><hi rend="dot">.</hi></p>

<p rend="gatha1"> gilānānaṃ manussānaṃ, dātabbaṃ tu sakaṃ phalaṃ.</p>

<p rend="gathalast">paribbayavihīnassa, sampattissariyassapi..</p>

<p rend="hangnum" n="449"><hi rend="paranum">449</hi><hi rend="dot">.</hi></p>

<p rend="gatha1"> saṅghārāme yathā yatra, saṅghena katikā katā.</p>

<p rend="gathalast">phalarukkhaparicchedaṃ, katvā tatrāgatassapi..</p>

<p rend="hangnum" n="450"><hi rend="paranum">450</hi><hi rend="dot">.</hi></p>

<p rend="gatha1"> phalaṃ yathāparicchedaṃ, dadato pana vaṭṭati.</p>

<p rend="gathalast">‘‘dassetabbāpi vā rukkhā’’, ‘‘ito gaṇha phala’’nti ca..</p>

<p rend="hangnum" n="451"><hi rend="paranum">451</hi><hi rend="dot">.</hi></p>

<p rend="gatha1"> sayaṃ khaṇitvā pathaviṃ, mālāgacchādiropane.</p>

<p rend="gathalast">hoti pācittiyenassa, dukkaṭaṃ kuladūsane..</p>

<p rend="hangnum" n="452"><hi rend="paranum">452</hi><hi rend="dot">.</hi></p>

<p rend="gatha1"> akappiyena <pb ed="M" n="0.0044"/> vākyena, tathā ropāpanepi ca.</p>

<p rend="gathalast">sabbattha dukkaṭaṃ vuttaṃ, bhikkhuno kuladūsane..</p>

<p rend="hangnum" n="453"><hi rend="paranum">453</hi><hi rend="dot">.</hi></p>

<p rend="gatha1"> ropane dukkaṭaṃyeva, hoti kappiyabhūmiyaṃ.</p>

<p rend="gathalast">tathā ropāpane vuttaṃ, ubhayattha ca bhikkhuno..</p>

<p rend="hangnum" n="454"><hi rend="paranum">454</hi><hi rend="dot">.</hi></p>

<p rend="gatha1"> sakiṃ āṇattiyā tassa, bahūnaṃ ropane pana.</p>

<p rend="gathalast">sadukkaṭā tu pācitti, suddhaṃ vā dukkaṭaṃ siyā..</p>

<p rend="hangnum" n="455"><hi rend="paranum">455</hi><hi rend="dot">.</hi></p>

<p rend="gatha1"> kappiyeneva <pb ed="V" n="0.0039"/> vākyena, ubhayattha ca bhūmiyā.</p>

<p rend="gathalast">ropane paribhogatthaṃ, na doso koci vijjati..</p>

<p rend="hangnum" n="456"><hi rend="paranum">456</hi><hi rend="dot">.</hi></p>

<p rend="gatha1"> kappiyabhūmi ce hoti, sayaṃ ropetumeva ca.</p>

<p rend="gathalast">vaṭṭatīti ca niddiṭṭhaṃ, <hi rend="bold">mahāpaccariyaṃ</hi> pana..</p>

<p rend="hangnum" n="457"><hi rend="paranum">457</hi><hi rend="dot">.</hi></p>

<p rend="gatha1"> ārāmādīnamatthāya, sayaṃ saṃropitassa vā.</p>

<p rend="gathalast">vaṭṭateva ca bhikkhūnaṃ, taṃ phalaṃ paribhuñjituṃ..</p>

<p rend="hangnum" n="458"><hi rend="paranum">458</hi><hi rend="dot">.</hi></p>

<p rend="gatha1"> siñcane pana sabbattha, sayaṃ siñcāpanepi ca.</p>

<p rend="gathalast">akappiyodakeneva, hoti pācitti bhikkhuno..</p>

<p rend="hangnum" n="459"><hi rend="paranum">459</hi><hi rend="dot">.</hi></p>

<p rend="gatha1"> kulasaṅgahaṇatthañca, paribhogatthameva vā.</p>

<p rend="gathalast">saddhiṃ pācittiyenassa, siñcato hoti dukkaṭaṃ..</p>

<p rend="hangnum" n="460"><hi rend="paranum">460</hi><hi rend="dot">.</hi></p>

<p rend="gatha1"> tesaṃyeva panatthāya, dvinnaṃ kappiyavārinā.</p>

<p rend="gathalast">siñcane dukkaṭaṃ vuttaṃ, tathā siñcāpanepi ca..</p>

<p rend="hangnum" n="461"><hi rend="paranum">461</hi><hi rend="dot">.</hi></p>

<p rend="gatha1"> kulasaṅgahaṇatthāya, pupphānaṃ ocināpane.</p>

<p rend="gathalast">sayamocinane cāpi, sapācittiyadukkaṭaṃ..</p>

<p rend="hangnum" n="462"><hi rend="paranum">462</hi><hi rend="dot">.</hi></p>

<p rend="gatha1"> pupphānaṃ gaṇanāyassa, pupphamocinato pana.</p>

<p rend="gathalast">hoti pācittiyāpatti, kulatthaṃ ce sadukkaṭā..</p>

<p rend="hangnum" n="463"><hi rend="paranum">463</hi><hi rend="dot">.</hi></p>

<p rend="gatha1"> ganthimaṃ gopphimaṃ nāma, vedhimaṃ veṭhimampi ca.</p>

<p rend="gathalast">pūrimaṃ vāyimaṃ ceti, chabbidho pupphasaṅgaho..</p>

<p rend="hangnum" n="464"><hi rend="paranum">464</hi><hi rend="dot">.</hi></p>

<p rend="gatha1"> tattha <pb ed="M" n="0.0045"/> daṇḍena daṇḍaṃ vā, vaṇṭenapi ca vaṇṭakaṃ.</p>

<p rend="gathalast">ganthitvā karaṇaṃ sabbaṃ, <hi rend="bold">‘‘ganthima’’</hi>nti pavuccati..</p>

<p rend="hangnum" n="465"><hi rend="paranum">465</hi><hi rend="dot">.</hi></p>

<p rend="gatha1"><hi rend="bold">gopphimaṃ</hi> nāma gopphetvā, suttādīhi karīyati.</p>

<p rend="gathalast">ekatovaṇṭikā mālā, ubhatovaṇṭikā ca taṃ..</p>

<p rend="hangnum" n="466"><hi rend="paranum">466</hi><hi rend="dot">.</hi></p>

<p rend="gatha1"> <hi rend="bold">vedhimaṃ</hi> nāma vijjhitvā, bundesu makulādikaṃ.</p>

<p rend="gathalast">āvutā sūciādīhi, mālāvikati vuccati..</p>

<p rend="hangnum" n="467"><hi rend="paranum">467</hi><hi rend="dot">.</hi></p>

<p rend="gatha1"> <hi rend="bold">veṭhimaṃ</hi> nāma veṭhetvā, kataṃ mālāguṇehi vā.</p>

<p rend="gathalast">vākādīhi ca baddhaṃ vā, ‘‘veṭhima’’nti pavuccati..</p>

<p rend="hangnum" n="468"><hi rend="paranum">468</hi><hi rend="dot">.</hi></p>

<p rend="gatha1"> <hi rend="bold">pūrimaṃ</hi> pana daṭṭhabbaṃ, pupphamālāhi pūraṇe.</p>

<p rend="gathalast">bodhiṃ pupphapaṭādīnaṃ, parikkhepesu labbhati..</p>

<p rend="hangnum" n="469"><hi rend="paranum">469</hi><hi rend="dot">.</hi></p>

<p rend="gatha1"> <hi rend="bold">vāyimaṃ</hi> <pb ed="V" n="0.0040"/> nāma daṭṭhabbaṃ, puppharūpapaṭādisu.</p>

<p rend="gathalast">pupphamālāguṇeheva, vāyitvā karaṇe pana..</p>

<p rend="hangnum" n="470"><hi rend="paranum">470</hi><hi rend="dot">.</hi></p>

<p rend="gatha1"> sabbametaṃ sayaṃ kātuṃ, kārāpetuṃ parehi vā.</p>

<p rend="gathalast">bhikkhūnaṃ bhikkhunīnañca, buddhassapi na vaṭṭati..</p>

<p rend="hangnum" n="471"><hi rend="paranum">471</hi><hi rend="dot">.</hi></p>

<p rend="gatha1"> tathā kalambakaṃ kātuṃ, aḍḍhacandakameva vā.</p>

<p rend="gathalast">aññehi pūritaṃ puppha-paṭaṃ vā vāyitumpi ca..</p>

<p rend="hangnum" n="472"><hi rend="paranum">472</hi><hi rend="dot">.</hi></p>

<p rend="gatha1"> piṭṭhakācamayaṃ dāmaṃ, geṇḍupupphamayampi ca.</p>

<p rend="gathalast">kharapattamayaṃ mālaṃ, sabbaṃ kātuṃ na vaṭṭati..</p>

<p rend="hangnum" n="473"><hi rend="paranum">473</hi><hi rend="dot">.</hi></p>

<p rend="gatha1"> kaṇikārādipupphāni, vitāne baddhakaṇṭake.</p>

<p rend="gathalast">hīrādīhi paṭākatthaṃ, vijjhantassapi dukkaṭaṃ..</p>

<p rend="hangnum" n="474"><hi rend="paranum">474</hi><hi rend="dot">.</hi></p>

<p rend="gatha1"> kaṇṭakādīhi bhikkhussa, ekapupphampi vijjhituṃ.</p>

<p rend="gathalast">pupphesuyeva vā pupphaṃ, pavesetuṃ na vaṭṭati..</p>

<p rend="hangnum" n="475"><hi rend="paranum">475</hi><hi rend="dot">.</hi></p>

<p rend="gatha1"> asokapiṇḍiādīnaṃ, antare dhammarajjuyā.</p>

<p rend="gathalast">pavesentassa pupphāni, na doso koci vijjati..</p>

<p rend="hangnum" n="476"><hi rend="paranum">476</hi><hi rend="dot">.</hi></p>

<p rend="gatha1"> ṭhapitesu <pb ed="M" n="0.0046"/> pavesetvā, kadalicchattabhittisu.</p>

<p rend="gathalast">kaṇṭakesupi pupphāni, vijjhantassapi dukkaṭaṃ..</p>

<p rend="hangnum" n="477"><hi rend="paranum">477</hi><hi rend="dot">.</hi></p>

<p rend="gatha1"> kappiyaṃ pana vattabbaṃ, vacanaṃ vatthupūjane.</p>

<p rend="gathalast">nimittobhāsapariyā, vaṭṭantīti pakāsitā..</p>

<p rend="hangnum" n="478"><hi rend="paranum">478</hi><hi rend="dot">.</hi></p>

<p rend="gatha1"> na kevalamakattabbaṃ, kuladūsanameva ca.</p>

<p rend="gathalast">atha kho vejjakammādi, na kattabbaṃ kudācanaṃ..</p>

<p rend="hangnum" n="479"><hi rend="paranum">479</hi><hi rend="dot">.</hi></p>

<p rend="gatha1"> kātabbaṃ pana bhesajjaṃ, pañcannaṃ sahadhamminaṃ.</p>

<p rend="gathalast">katvāpyakataviññattiṃ, kā kathā attano dhane..</p>

<p rend="hangnum" n="480"><hi rend="paranum">480</hi><hi rend="dot">.</hi></p>

<p rend="gatha1"> tathā mātāpitūnampi, tadupaṭṭhākajantuno.</p>

<p rend="gathalast">bhaṇḍukassattano ceva, veyyāvaccakarassapi..</p>

<p rend="hangnum" n="481"><hi rend="paranum">481</hi><hi rend="dot">.</hi></p>

<p rend="gatha1"> jeṭṭhabhātā kaniṭṭho ca, tathā bhaginiyo duve.</p>

<p rend="gathalast">cūḷamātā cūḷapitā, mahāmātā mahāpitā..</p>

<p rend="hangnum" n="482"><hi rend="paranum">482</hi><hi rend="dot">.</hi></p>

<p rend="gatha1"> pitucchā mātulo cāti, dasime ñātayo matā.</p>

<p rend="gathalast">imesampi dasannañca, kātuṃ vaṭṭati bhikkhuno..</p>

<p rend="hangnum" n="483"><hi rend="paranum">483</hi><hi rend="dot">.</hi></p>

<p rend="gatha1"> sace <pb ed="V" n="0.0041"/> bhesajjametesaṃ, nappahoti na hoti vā.</p>

<p rend="gathalast">yācantipi ca taṃ bhikkhuṃ, dātabbaṃ tāvakālikaṃ..</p>

<p rend="hangnum" n="484"><hi rend="paranum">484</hi><hi rend="dot">.</hi></p>

<p rend="gatha1"> sace te na ca yācanti, dātabbaṃ tāvakālikaṃ.</p>

<p rend="gathalast">ābhogaṃ pana katvā vā, ‘‘dassanti puna me ime’’..</p>

<p rend="hangnum" n="485"><hi rend="paranum">485</hi><hi rend="dot">.</hi></p>

<p rend="gatha1"> etesaṃ tu kulā yāva, sattamā kuladūsanaṃ.</p>

<p rend="gathalast">bhesajjakaraṇāpatti, viññatti vā na rūhati..</p>

<p rend="hangnum" n="486"><hi rend="paranum">486</hi><hi rend="dot">.</hi></p>

<p rend="gatha1"> bhātujāyāpi vā hoti, sace bhaginisāmiko.</p>

<p rend="gathalast">sace te ñātakā honti, kātuṃ tesampi vaṭṭati..</p>

<p rend="hangnum" n="487"><hi rend="paranum">487</hi><hi rend="dot">.</hi></p>

<p rend="gatha1"> aññātakā sace honti, bhātuno anujāya vā.</p>

<p rend="gathalast">‘‘tumhākaṃ jagganaṭṭhāne, dethā’’ti ca vade budho..</p>

<p rend="hangnum" n="488"><hi rend="paranum">488</hi><hi rend="dot">.</hi></p>

<p rend="gatha1"> atha <pb ed="M" n="0.0047"/> tesampi puttānaṃ, katvā dātabbameva vā.</p>

<p rend="gathalast">‘‘mātāpitūnaṃ tumhākaṃ, dethā’’ti vinayaññunā..</p>

<p rend="hangnum" n="489"><hi rend="paranum">489</hi><hi rend="dot">.</hi></p>

<p rend="gatha1"> aññopi yo koci panissaro vā.</p>

<p rend="gatha2">coropi vā yuddhaparājito vā.</p>

<p rend="gatha3">āgantuko khīṇaparibbayo vā.</p>

<p rend="gathalast">akallako ñātijanujjhito vā..</p>

<p rend="hangnum" n="490"><hi rend="paranum">490</hi><hi rend="dot">.</hi></p>

<p rend="gatha1"> etesaṃ pana sabbesaṃ, apaccāsīsatā satā.</p>

<p rend="gathalast">kātabbo paṭisanthāro, bhikkhunā sādhunādhunā..</p>

<p rend="hangnum" n="491"><hi rend="paranum">491</hi><hi rend="dot">.</hi></p>

<p rend="gatha1"> parittodakasuttāni, vutte dethāti kenaci.</p>

<p rend="gathalast">jalaṃ hatthena cāletvā, madditvā pana suttakaṃ..</p>

<p rend="hangnum" n="492"><hi rend="paranum">492</hi><hi rend="dot">.</hi></p>

<p rend="gatha1"> dātabbaṃ bhikkhunā katvā, tesameva ca santakaṃ.</p>

<p rend="gathalast">attano udakaṃ tesaṃ, suttaṃ vā deti dukkaṭaṃ..</p>

<p rend="hangnum" n="493"><hi rend="paranum">493</hi><hi rend="dot">.</hi></p>

<p rend="gatha1"> anāmaṭṭhopi dātabbo, piṇḍapāto vijānatā.</p>

<p rend="gathalast">dvinnaṃ mātāpitūnampi, tadupaṭṭhāyakassa ca..</p>

<p rend="hangnum" n="494"><hi rend="paranum">494</hi><hi rend="dot">.</hi></p>

<p rend="gatha1"> issarassāpi dātabbo, coradāmarikassa ca.</p>

<p rend="gathalast">bhaṇḍukassattano ceva, veyyāvaccakarassapi..</p>

<p rend="hangnum" n="495"><hi rend="paranum">495</hi><hi rend="dot">.</hi></p>

<p rend="gatha1"> dātuṃ paṇḍupalāsassa, thālakepi ca vaṭṭati.</p>

<p rend="gathalast">ṭhapetvā taṃ panaññassa, pitunopi na vaṭṭati..</p>

<p rend="hangnum" n="496"><hi rend="paranum">496</hi><hi rend="dot">.</hi></p>

<p rend="gatha1"> gihīnaṃ <pb ed="V" n="0.0042"/> pana dūteyyaṃ, jaṅghapesaniyampi ca.</p>

<p rend="gathalast">satthunā dukkaṭaṃ vuttaṃ, karontassa pade pade..</p>

<p rend="hangnum" n="497"><hi rend="paranum">497</hi><hi rend="dot">.</hi></p>

<p rend="gatha1"> bhaṇḍumātāpitūnampi, veyyāvaccakarassa ca.</p>

<p rend="gathalast">sāsanaṃ sahadhammīnaṃ, harituṃ pana vaṭṭati..</p>

<p rend="hangnum" n="498"><hi rend="paranum">498</hi><hi rend="dot">.</hi></p>

<p rend="gatha1"> kuladūsanakammena, laddhaṃ aṭṭhavidhenapi.</p>

<p rend="gathalast">pañcannaṃ sahadhammīnaṃ, na ca vaṭṭati bhuñjituṃ..</p>

<p rend="hangnum" n="499"><hi rend="paranum">499</hi><hi rend="dot">.</hi></p>

<p rend="gatha1"> ajjhohāresu <pb ed="M" n="0.0048"/> sabbattha, dukkaṭaṃ paridīpitaṃ.</p>

<p rend="gathalast">paribhogavaseneva, sesesupi ayaṃ nayo..</p>

<p rend="hangnum" n="500"><hi rend="paranum">500</hi><hi rend="dot">.</hi></p>

<p rend="gatha1"> katvā rūpiyavohāraṃ, abhūtārocanena ca.</p>

<p rend="gathalast">uppannapaccayā sabbe, samānāti pakāsitā..</p>

<p rend="hangnum" n="501"><hi rend="paranum">501</hi><hi rend="dot">.</hi></p>

<p rend="gatha1"> viññattinuppadānañca, vejjakammamanesanaṃ.</p>

<p rend="gathalast">pāribhaṭukataṃ mugga-sūpataṃ vatthuvijjakaṃ..</p>

<p rend="hangnum" n="502"><hi rend="paranum">502</hi><hi rend="dot">.</hi></p>

<p rend="gatha1"> jaṅghapesaniyaṃ dūta-kammañca kuladūsanaṃ.</p>

<p rend="gathalast">abhūtārocanaṃ buddha-paṭikuṭṭhaṃ vivajjaye..</p>

<p rend="hangnum" n="503"><hi rend="paranum">503</hi><hi rend="dot">.</hi></p>

<p rend="gatha1"> na dosummattakādīnaṃ, paṭinissajjatopi taṃ.</p>

<p rend="gathalast">samuṭṭhānādikaṃ sabbaṃ, saṅghabhedasamaṃ mataṃ..</p>

<p rend="centre">kuladūsanakathā.</p>

<p rend="hangnum" n="504"><hi rend="paranum">504</hi><hi rend="dot">.</hi></p>

<p rend="gatha1"> jānaṃ yāvatihaṃ yena, chāditāpatti bhikkhunā.</p>

<p rend="gathalast">akāmā parivatthabbaṃ, tena tāvatihaṃ pana..</p>

<p rend="hangnum" n="505"><hi rend="paranum">505</hi><hi rend="dot">.</hi></p>

<p rend="gatha1"> āpatti ca anukkhitto, pahu cānantarāyiko.</p>

<p rend="gathalast">catusvapi ca taṃsaññī, tassa chādetukāmatā..</p>

<p rend="hangnum" n="506"><hi rend="paranum">506</hi><hi rend="dot">.</hi></p>

<p rend="gatha1"> chādananti panetehi, dasahaṅgehi bhikkhunā.</p>

<p rend="gathalast">channā nāma siyāpatti, aruṇuggamanena sā..</p>

<p rend="centre">dve bhāṇavārā niṭṭhitā.</p>

<p rend="hangnum" n="507"><hi rend="paranum">507</hi><hi rend="dot">.</hi></p>

<p rend="gatha1"> tividho parivāso hi, tividhāpetacetasā.</p>

<p rend="gathalast">paṭicchanno ca suddhanto, samodhānoti dīpito..</p>

<p rend="hangnum" n="508"><hi rend="paranum">508</hi><hi rend="dot">.</hi></p>

<p rend="gatha1"> tatrāyaṃ <pb ed="M" n="0.0049"/><pb ed="V" n="0.0043"/> tu <hi rend="bold">paṭicchanna-parivāso</hi> pakāsito.</p>

<p rend="gathalast">paṭicchannāya dātabbo, vasenāpattiyāti ca..</p>

<p rend="hangnum" n="509"><hi rend="paranum">509</hi><hi rend="dot">.</hi></p>

<p rend="gatha1"> vatthugottavasenāpi, nāmāpattivasena vā.</p>

<p rend="gathalast">kammavācā hi kātabbā, dātabbo tassa tena ca..</p>

<p rend="hangnum" n="510"><hi rend="paranum">510</hi><hi rend="dot">.</hi></p>

<p rend="gatha1"> ‘‘vattaṃ samādiyāmī’’ti, ‘‘parivāsa’’nti vā puna.</p>

<p rend="gathalast">samādiyitvā saṅghassa, ārocetabbamādito..</p>

<p rend="hangnum" n="511"><hi rend="paranum">511</hi><hi rend="dot">.</hi></p>

<p rend="gatha1"> punappunāgatānampi, ārocentova rattiyā.</p>

<p rend="gathalast">chedaṃ vā vattabhedaṃ vā, akatvāva sadā vase..</p>

<p rend="hangnum" n="512"><hi rend="paranum">512</hi><hi rend="dot">.</hi></p>

<p rend="gatha1"> parivāso visodhetuṃ, na sakkā tattha ce pana.</p>

<p rend="gathalast">nikkhipitvāna taṃ vattaṃ, vatthabbaṃ tena bhikkhunā..</p>

<p rend="hangnum" n="513"><hi rend="paranum">513</hi><hi rend="dot">.</hi></p>

<p rend="gatha1"> tattheva saṅghamajjhe vā, puggale vāpi nikkhipe.</p>

<p rend="gathalast">nikkhipāmīti vattaṃ vā, parivāsanti vā tathā..</p>

<p rend="hangnum" n="514"><hi rend="paranum">514</hi><hi rend="dot">.</hi></p>

<p rend="gatha1"> evamekapadenāpi, padehi dvīhi vā pana.</p>

<p rend="gathalast">vattaṃ nikkhipitabbaṃ taṃ, samādānepyayaṃ nayo..</p>

<p rend="hangnum" n="515"><hi rend="paranum">515</hi><hi rend="dot">.</hi></p>

<p rend="gatha1"> nikkhittakālato uddhaṃ, pakatattoti vuccati.</p>

<p rend="gathalast">puna paccūsakālasmiṃ, saddhimekena bhikkhunā..</p>

<p rend="hangnum" n="516"><hi rend="paranum">516</hi><hi rend="dot">.</hi></p>

<p rend="gatha1"> parikkhittavihārassa, dve parikkhepato bahi.</p>

<p rend="gathalast">parikkhepārahaṭṭhānā, aparikkhittato bahi..</p>

<p rend="hangnum" n="517"><hi rend="paranum">517</hi><hi rend="dot">.</hi></p>

<p rend="gatha1"> leḍḍupāte atikkamma, okkamitvā ca maggato.</p>

<p rend="gathalast">gumbena vatiyā vāpi, channaṭṭhāne ṭhitena tu..</p>

<p rend="hangnum" n="518"><hi rend="paranum">518</hi><hi rend="dot">.</hi></p>

<p rend="gatha1"> tena antoruṇeyeva, vattamādāya viññunā.</p>

<p rend="gathalast">ārocetvāruṇe tasmiṃ, vuṭṭhite tassa santike..</p>

<p rend="hangnum" n="519"><hi rend="paranum">519</hi><hi rend="dot">.</hi></p>

<p rend="gatha1"> nikkhipitvā tato vattaṃ, gantabbaṃ tu yathāsukhaṃ.</p>

<p rend="gathalast">antoyevāruṇe bhikkhu, gato ce yassa kassaci..</p>

<p rend="hangnum" n="520"><hi rend="paranum">520</hi><hi rend="dot">.</hi></p>

<p rend="gatha1"> ārocetvāva <pb ed="M" n="0.0050"/> taṃ vattaṃ, nikkhipe puna paṇḍito.</p>

<p rend="gathalast">sesaṃ <hi rend="bold">samuccayassaṭṭha-kathāya</hi> ca vibhāvaye..</p>

<p rend="hangnum" n="521"><hi rend="paranum">521</hi><hi rend="dot">.</hi></p>

<p rend="gatha1"> āpattīnañca rattīnaṃ, paricchedaṃ na jānati.</p>

<p rend="gathalast">yo tassa pana dātabbo, <hi rend="bold">‘‘suddhanto’’</hi>ti pavuccati..</p>

<p rend="hangnum" n="522"><hi rend="paranum">522</hi><hi rend="dot">.</hi></p>

<p rend="gatha1"> eseva <pb ed="V" n="0.0044"/> parisuddhehi, suddhanto duvidho mato.</p>

<p rend="gathalast"><hi rend="bold">cūḷasuddhantanāmo</hi> ca, <hi rend="bold">mahāsuddhantanāmako</hi>..</p>

<p rend="hangnum" n="523"><hi rend="paranum">523</hi><hi rend="dot">.</hi></p>

<p rend="gatha1"> duvidhopi ayaṃ ratti-paricchedaṃ ajānato.</p>

<p rend="gathalast">ekaccaṃ sakalaṃ vāpi, dātabbo vimatissa vā..</p>

<p rend="hangnum" n="524"><hi rend="paranum">524</hi><hi rend="dot">.</hi></p>

<p rend="gatha1"> itaropi <hi rend="bold">samodhāna-parivāso</hi> tidhā mato.</p>

<p rend="gathalast">so <hi rend="bold">odhānasamodhāno, agghamissakapubbako</hi>..</p>

<p rend="hangnum" n="525"><hi rend="paranum">525</hi><hi rend="dot">.</hi></p>

<p rend="gatha1"> āpajjitvāntarāpattiṃ, chādentassa hi bhikkhuno.</p>

<p rend="gathalast">divase parivutthe tu, odhunitvā padīyate..</p>

<p rend="hangnum" n="526"><hi rend="paranum">526</hi><hi rend="dot">.</hi></p>

<p rend="gatha1"> purimāpattiyā mūla-divase tu vinicchite.</p>

<p rend="gathalast">pacchā āpannamāpattiṃ, samodhāya vidhānato..</p>

<p rend="hangnum" n="527"><hi rend="paranum">527</hi><hi rend="dot">.</hi></p>

<p rend="gatha1"> yācamānassa saṅghena, dātabbo pana bhikkhuno.</p>

<p rend="gathalast">esodhānasamodhāna-parivāso pakāsito..</p>

<p rend="hangnum" n="528"><hi rend="paranum">528</hi><hi rend="dot">.</hi></p>

<p rend="gatha1"> tathā sambahulāsvekā, dve vā sambahulāpi vā.</p>

<p rend="gathalast">yā yā cirapaṭicchannā, tāsaṃ agghavasena hi..</p>

<p rend="hangnum" n="529"><hi rend="paranum">529</hi><hi rend="dot">.</hi></p>

<p rend="gatha1"> āpattīnaṃ tato ūna-paṭicchannānameva yo.</p>

<p rend="gathalast">samodhāya padātabbo, parivāsoti vuccati..</p>

<p rend="hangnum" n="530"><hi rend="paranum">530</hi><hi rend="dot">.</hi></p>

<p rend="gatha1"> nānāvatthukasaññāyo, sabbā āpattiyo pana.</p>

<p rend="gathalast">sabbātā ekato katvā, dātabbo missako mato..</p>

<p rend="hangnum" n="531"><hi rend="paranum">531</hi><hi rend="dot">.</hi></p>

<p rend="gatha1"> parivutthaparivāsassa, mānattaṃ deyyamuttari.</p>

<p rend="gathalast">cha rattiyo paṭicchannā-paṭicchannavasā duve..</p>

<p rend="hangnum" n="532"><hi rend="paranum">532</hi><hi rend="dot">.</hi></p>

<p rend="gatha1"> tattha <pb ed="M" n="0.0051"/> yā apaṭicchannā, hoti āpatti yassa tu.</p>

<p rend="gathalast">tassa dātabbamānattaṃ, <hi rend="bold">apaṭicchannanāmakaṃ</hi>..</p>

<p rend="hangnum" n="533"><hi rend="paranum">533</hi><hi rend="dot">.</hi></p>

<p rend="gatha1"> yassāpatti paṭicchannā, parivāsāvasānake.</p>

<p rend="gathalast">tassa dātabbamānattaṃ, <hi rend="bold">‘‘paṭicchanna’’</hi>nti vuccati..</p>

<p rend="hangnum" n="534"><hi rend="paranum">534</hi><hi rend="dot">.</hi></p>

<p rend="gatha1"> gantvā catūhi bhikkhūhi, paccūsasamaye saha.</p>

<p rend="gathalast">parivāse viniddiṭṭha-ppakāraṃ desameva ca..</p>

<p rend="hangnum" n="535"><hi rend="paranum">535</hi><hi rend="dot">.</hi></p>

<p rend="gatha1"> ‘‘vattaṃ samādiyāmī’’ti, ‘‘mānatta’’miti vā pana.</p>

<p rend="gathalast">ādiyitvāna taṃ tesaṃ, ārocetvā visārado..</p>

<p rend="hangnum" n="536"><hi rend="paranum">536</hi><hi rend="dot">.</hi></p>

<p rend="gatha1"> nikkhipe <pb ed="V" n="0.0045"/> santike tesaṃ, vattaṃ tesu gatesu vā.</p>

<p rend="gathalast">bhikkhussa pubbadiṭṭhassa, ārocetvāna nikkhipe..</p>

<p rend="hangnum" n="537"><hi rend="paranum">537</hi><hi rend="dot">.</hi></p>

<p rend="gatha1"> tassa dānavidhānañca, ratticchedādiko nayo.</p>

<p rend="gathalast">ñeyyo <hi rend="bold">samuccayassaṭṭha-kathāpāḷi</hi>vasena tu..</p>

<p rend="hangnum" n="538"><hi rend="paranum">538</hi><hi rend="dot">.</hi></p>

<p rend="gatha1"> puna taṃ ciṇṇamānattaṃ, saṅgho vīsativaggiko.</p>

<p rend="gathalast">abbheyya vidhinā bhikkhu, pakatatto punabbhito..</p>

<p rend="hangnum" n="539"><hi rend="paranum">539</hi><hi rend="dot">.</hi></p>

<p rend="gatha1"> chādentiyāpi āpattiṃ, parivāso na vijjati.</p>

<p rend="gathalast">na ca bhikkhuniyāpatti, attano chādayantiyā..</p>

<p rend="hangnum" n="540"><hi rend="paranum">540</hi><hi rend="dot">.</hi></p>

<p rend="gatha1"> chādetvā vāpi āpattiṃ, acchādetvāpi vā pana.</p>

<p rend="gathalast">kevalaṃ caritabbanti, pakkhamānattameva tu..</p>

<p rend="hangnum" n="541"><hi rend="paranum">541</hi><hi rend="dot">.</hi></p>

<p rend="gatha1"> vinayanayamatibuddhidīpanaṃ.</p>

<p rend="gatha2">vinayavinicchayametamuttamaṃ.</p>

<p rend="gatha3">vividhanayanayutaṃ upenti ye.</p>

<p rend="gathalast">vinayanaye paṭutaṃ upenti te..</p>

<p rend="centre">iti vinayavinicchaye saṅghādisesakathā niṭṭhitā.</p>

<p rend="title">aniyatakathā</p>

<p rend="hangnum" n="542"><hi rend="paranum">542</hi><hi rend="dot">.</hi></p>

<p rend="gatha1"> raho <pb ed="M" n="0.0052"/> nisajjassādena, mātugāmassa santikaṃ.</p>

<p rend="gathalast">gantukāmo nivāseti, akkhiṃ añjeti bhuñjati..</p>

<p rend="hangnum" n="543"><hi rend="paranum">543</hi><hi rend="dot">.</hi></p>

<p rend="gatha1"> payoge ca payoge ca, hoti sabbattha dukkaṭaṃ.</p>

<p rend="gathalast">gacchato padavārena, gantvā cassa nisīdato..</p>

<p rend="hangnum" n="544"><hi rend="paranum">544</hi><hi rend="dot">.</hi></p>

<p rend="gatha1"> nisajjāya ubhinnampi, payogagaṇanāya ca.</p>

<p rend="gathalast">hoti pācittiyaṃ tassa, bahukāni bahūsvapi..</p>

<p rend="hangnum" n="545"><hi rend="paranum">545</hi><hi rend="dot">.</hi></p>

<p rend="gatha1"> samīpepi <pb ed="V" n="0.0046"/> ṭhito andho, antodvādasahatthake.</p>

<p rend="gathalast">na karoti anāpattiṃ, itthīnaṃ tu satampi ca..</p>

<p rend="hangnum" n="546"><hi rend="paranum">546</hi><hi rend="dot">.</hi></p>

<p rend="gatha1"> cakkhumāpi nipajjitvā, niddāyantopi kevalaṃ.</p>

<p rend="gathalast">dvāre pihitagabbhassa, nisinnopi na rakkhati..</p>

<p rend="hangnum" n="547"><hi rend="paranum">547</hi><hi rend="dot">.</hi></p>

<p rend="gatha1"> anandhe sati viññusmiṃ, ṭhitassārahasaññino.</p>

<p rend="gathalast">nisajjapaccayā doso, natthi vikkhittacetaso..</p>

<p rend="hangnum" n="548"><hi rend="paranum">548</hi><hi rend="dot">.</hi></p>

<p rend="gatha1"> na dosummattakādīnaṃ, āpattīhipi tīhipi.</p>

<p rend="gathalast">samuṭṭhānādayo tulyā, paṭhamantimavatthunā..</p>

<p rend="centre">paṭhamāniyatakathā.</p>

<p rend="hangnum" n="549"><hi rend="paranum">549</hi><hi rend="dot">.</hi></p>

<p rend="gatha1"> anandhābadhiro viññū, itthī vā purisopi vā.</p>

<p rend="gathalast">antodvādasahatthaṭṭho, anāpattikaro siyā..</p>

<p rend="hangnum" n="550"><hi rend="paranum">550</hi><hi rend="dot">.</hi></p>

<p rend="gatha1"> andho abadhiro vāpi, badhiro vāpi cakkhumā.</p>

<p rend="gathalast">na karoti anāpattiṃ, tisamuṭṭhānamevidaṃ..</p>

<p rend="centre">dutiyāniyatakathā.</p>

<p rend="centre">iti vinayavinicchaye aniyatakathā niṭṭhitā.</p>

<p rend="title">nissaggiyakathā</p>

<p rend="hangnum" n="551"><hi rend="paranum">551</hi><hi rend="dot">.</hi></p>

<p rend="gatha1"> khomaṃ <pb ed="M" n="0.0053"/> kappāsakoseyyaṃ, sāṇaṃ bhaṅgañca kambalaṃ.</p>

<p rend="gathalast">cīvaraṃ chabbidhaṃ vuttaṃ, jātito pana kappiyaṃ..</p>

<p rend="hangnum" n="552"><hi rend="paranum">552</hi><hi rend="dot">.</hi></p>

<p rend="gatha1"> dukūlañceva pattuṇṇaṃ, cinaṃ somārapaṭṭakaṃ.</p>

<p rend="gathalast">iddhijaṃ devadinnañca, tassetaṃ anulomikaṃ..</p>

<p rend="hangnum" n="553"><hi rend="paranum">553</hi><hi rend="dot">.</hi></p>

<p rend="gatha1"> ticīvaraṃ parikkhāra-coḷañca mukhapuñchanaṃ.</p>

<p rend="gathalast">nisīdanamadhiṭṭheyya, paccattharaṇameva ca..</p>

<p rend="hangnum" n="554"><hi rend="paranum">554</hi><hi rend="dot">.</hi></p>

<p rend="gatha1"> ekāhampi <pb ed="V" n="0.0047"/> vinā bhikkhu, na vaseyya ticīvaraṃ.</p>

<p rend="gathalast">na vaseyya tathādhiṭṭhā, cātumāsaṃ nisīdanaṃ..</p>

<p rend="hangnum" n="555"><hi rend="paranum">555</hi><hi rend="dot">.</hi></p>

<p rend="gatha1"> rajitvā kappiyaṃ binduṃ, datvā tattha ticīvaraṃ.</p>

<p rend="gathalast">upapannaṃ pamāṇena, adhiṭṭhātabbameva taṃ..</p>

<p rend="hangnum" n="556"><hi rend="paranum">556</hi><hi rend="dot">.</hi></p>

<p rend="gatha1"> pacchimantena saṅghāṭi, dīghaso muṭṭhipañcakā.</p>

<p rend="gathalast">muṭṭhittikā ca tiriyaṃ, uttamantena sā pana..</p>

<p rend="hangnum" n="557"><hi rend="paranum">557</hi><hi rend="dot">.</hi></p>

<p rend="gatha1"> satthuno cīvarūnāpi, vaṭṭatīti pakāsitā.</p>

<p rend="gathalast">idamevuttarāsaṅge, pamāṇaṃ paridīpitaṃ..</p>

<p rend="hangnum" n="558"><hi rend="paranum">558</hi><hi rend="dot">.</hi></p>

<p rend="gatha1"> muṭṭhipañcakaṃ dīghantaṃ, pamāṇaṃ tiriyantato.</p>

<p rend="gathalast">aḍḍhateyyaṃ dvihatthaṃ vā, sese antaravāsake..</p>

<p rend="hangnum" n="559"><hi rend="paranum">559</hi><hi rend="dot">.</hi></p>

<p rend="gatha1"> ahatāhatakappānaṃ, saṅghāṭi diguṇā matā.</p>

<p rend="gathalast">ekapaṭṭuttarāsaṅgo, evamantaravāsako..</p>

<p rend="hangnum" n="560"><hi rend="paranum">560</hi><hi rend="dot">.</hi></p>

<p rend="gatha1"> utuddhaṭānaṃ pana cīvarānaṃ.</p>

<p rend="gatha2">saṅghāṭi bhikkhussa catugguṇā vā.</p>

<p rend="gatha3">duvepi sesā diguṇāva vuttā.</p>

<p rend="gathalast">yathāsukhaṃ vaṭṭati paṃsukūlaṃ..</p>

<p rend="hangnum" n="561"><hi rend="paranum">561</hi><hi rend="dot">.</hi></p>

<p rend="gatha1"> tīṇipi <pb ed="M" n="0.0054"/> dvepi cekaṃ vā, chinditabbaṃ pahoti ce.</p>

<p rend="gathalast">sabbesu appahontesu, deyyamanvādhikampi vā..</p>

<p rend="hangnum" n="562"><hi rend="paranum">562</hi><hi rend="dot">.</hi></p>

<p rend="gatha1"> acchinnaṃ vā anādinnaṃ, dhārentassa ticīvaraṃ.</p>

<p rend="gathalast">bhikkhuno dukkaṭaṃ vuttaṃ, dubbhogena ca sevato..</p>

<p rend="hangnum" n="563"><hi rend="paranum">563</hi><hi rend="dot">.</hi></p>

<p rend="gatha1"> kusiṃ aḍḍhakusiñcāpi, maṇḍalaṃ aḍḍhamaṇḍalaṃ.</p>

<p rend="gathalast">vivaṭṭaṃ anuvivaṭṭaṃ, bāhantampi ca bhikkhuno..</p>

<p rend="hangnum" n="564"><hi rend="paranum">564</hi><hi rend="dot">.</hi></p>

<p rend="gatha1"> dassetvāva vidhiṃ sabbaṃ, pañcakādippabhedakaṃ.</p>

<p rend="gathalast">chinnaṃ samaṇasāruppaṃ, kātabbaṃ tu ticīvaraṃ..</p>

<p rend="hangnum" n="565"><hi rend="paranum">565</hi><hi rend="dot">.</hi></p>

<p rend="gatha1"> dānenacchijjagāhena, vissāsaggahaṇena ca.</p>

<p rend="gathalast">hīnāyāvattanenāpi, sikkhāya ca pahānato..</p>

<p rend="hangnum" n="566"><hi rend="paranum">566</hi><hi rend="dot">.</hi></p>

<p rend="gatha1"> paccuddhāravināsehi, liṅgassa parivattanā.</p>

<p rend="gathalast">sabbaṃ bhijjatidhiṭṭhānaṃ, chiddabhāve ticīvaraṃ..</p>

<p rend="hangnum" n="567"><hi rend="paranum">567</hi><hi rend="dot">.</hi></p>

<p rend="gatha1"> kaniṭṭhassaṅgulasseva<pb ed="V" n="0.0048"/>, nakhapiṭṭhippamāṇakaṃ.</p>

<p rend="gathalast">vinividdhaṃ panacchidda-madhiṭṭhānavināsanaṃ..</p>

<p rend="hangnum" n="568"><hi rend="paranum">568</hi><hi rend="dot">.</hi></p>

<p rend="gatha1"> eko tantupi acchinno, adhiṭṭhānaṃ na bhindati.</p>

<p rend="gathalast">setabhāvaṃ karontena, dhotampi rajakena vā..</p>

<p rend="hangnum" n="569"><hi rend="paranum">569</hi><hi rend="dot">.</hi></p>

<p rend="gatha1"> paṭhamaṃ aggaḷaṃ datvā, pacchā chindati rakkhati.</p>

<p rend="gathalast">ghaṭetvā koṭiyo dve vā, pacchā chindati rakkhati..</p>

<p rend="hangnum" n="570"><hi rend="paranum">570</hi><hi rend="dot">.</hi></p>

<p rend="gatha1"> caturaṭṭhaṅgulā oraṃ, ekadvinnaṃ tirīyato.</p>

<p rend="gathalast">tiṇṇampi dīghato chiddaṃ, bhindateva vidatthiyā..</p>

<p rend="hangnum" n="571"><hi rend="paranum">571</hi><hi rend="dot">.</hi></p>

<p rend="gatha1"> nisīdanassa dīghena, bhavanti dve vidatthiyo.</p>

<p rend="gathalast">vitthārena diyaḍḍhā ca, sugatassa vidatthiyā..</p>

<p rend="hangnum" n="572"><hi rend="paranum">572</hi><hi rend="dot">.</hi></p>

<p rend="gatha1"> honti kaṇḍuppaṭicchādi, tiriyaṃ dve vidatthiyo.</p>

<p rend="gathalast">dīghatopi catassova, sugatassa vidatthiyā..</p>

<p rend="hangnum" n="573"><hi rend="paranum">573</hi><hi rend="dot">.</hi></p>

<p rend="gatha1"> dīghato <pb ed="M" n="0.0055"/> sugatasseva, bhavanti cha vidatthiyo.</p>

<p rend="gathalast">vitthārenaḍḍhateyyāva, siyā vassikasāṭikā..</p>

<p rend="hangnum" n="574"><hi rend="paranum">574</hi><hi rend="dot">.</hi></p>

<p rend="gatha1"> muninā tīsu etesu, karontassa taduttariṃ.</p>

<p rend="gathalast">adhikacchedanaṃ tassa, pācittiyamudīritaṃ..</p>

<p rend="hangnum" n="575"><hi rend="paranum">575</hi><hi rend="dot">.</hi></p>

<p rend="gatha1"> mukhapuñchanacoḷassa, paccattharaṇakassa vā.</p>

<p rend="gathalast">pamāṇaṃ appamāṇena, na ceva paridīpitaṃ..</p>

<p rend="hangnum" n="576"><hi rend="paranum">576</hi><hi rend="dot">.</hi></p>

<p rend="gatha1"> sadasaṃ adasaṃ sabbaṃ, paccattharaṇacīvaraṃ.</p>

<p rend="gathalast">mahantaṃ khuddakaṃ eka-manekampi ca vaṭṭati..</p>

<p rend="hangnum" n="577"><hi rend="paranum">577</hi><hi rend="dot">.</hi></p>

<p rend="gatha1"> mukhapuñchanacoḷekaṃ, dvepi vaṭṭanti sabbathā.</p>

<p rend="gathalast">sadasaṃ adasaṃ vāpi, sadasaṃva nisīdanaṃ..</p>

<p rend="hangnum" n="578"><hi rend="paranum">578</hi><hi rend="dot">.</hi></p>

<p rend="gatha1"> adasā rajitāyeva, vaṭṭatādinnakappakā.</p>

<p rend="gathalast">vuttā kaṇḍuppaṭicchādi, tathā vassikasāṭikā..</p>

<p rend="hangnum" n="579"><hi rend="paranum">579</hi><hi rend="dot">.</hi></p>

<p rend="gatha1"> gaṇanaṃ vā pamāṇaṃ vā, na parikkhāracoḷake.</p>

<p rend="gathalast">pamāṇagaṇanātīti, bhaṇanti pakataññuno..</p>

<p rend="hangnum" n="580"><hi rend="paranum">580</hi><hi rend="dot">.</hi></p>

<p rend="gatha1"> sugataṭṭhaṅgulāyāmaṃ, caturaṅgulavitthataṃ.</p>

<p rend="gathalast">vikappanupagaṃ hoti, pacchimaṃ nāma cīvaraṃ..</p>

<p rend="hangnum" n="581"><hi rend="paranum">581</hi><hi rend="dot">.</hi></p>

<p rend="gatha1"> parissāvapaṭaṃ <pb ed="V" n="0.0049"/> patta-potthakatthavikādikaṃ.</p>

<p rend="gathalast">adhiṭṭheyya parikkhāra-coḷaṃ pacchimacīvaraṃ..</p>

<p rend="hangnum" n="582"><hi rend="paranum">582</hi><hi rend="dot">.</hi></p>

<p rend="gatha1"> bahūni ekato katvā, adhiṭṭhātumpi vaṭṭati.</p>

<p rend="gathalast">mātuādīnamatthāya, ṭhapite natthi dosatā..</p>

<p rend="hangnum" n="583"><hi rend="paranum">583</hi><hi rend="dot">.</hi></p>

<p rend="gatha1"> vassamāse adhiṭṭheyya, caturo vassasāṭikaṃ.</p>

<p rend="gathalast">puna paccuddharitvā taṃ, vikappeyya tato paraṃ..</p>

<p rend="hangnum" n="584"><hi rend="paranum">584</hi><hi rend="dot">.</hi></p>

<p rend="gatha1"> tāva kaṇḍuppaṭicchādiṃ, yāva rogo na sammati.</p>

<p rend="gathalast">adhiṭṭhahitvā tato uddhaṃ, uddharitvā vikappaye..</p>

<p rend="hangnum" n="585"><hi rend="paranum">585</hi><hi rend="dot">.</hi></p>

<p rend="gatha1"> ‘‘imaṃ kaṇḍuppaṭicchādiṃ, imamantaravāsakaṃ.</p>

<p rend="gathalast">adhiṭṭhāmī’’tidhiṭṭheyya, sesesupi ayaṃ nayo..</p>

<p rend="hangnum" n="586"><hi rend="paranum">586</hi><hi rend="dot">.</hi></p>

<p rend="gatha1"> ‘‘imaṃ <pb ed="M" n="0.0056"/> kaṇḍuppaṭicchādiṃ, eta’’nti ca asammukhe.</p>

<p rend="gathalast">vatvā paccuddhareyyevaṃ, sesesupi vicakkhaṇo..</p>

<p rend="hangnum" n="587"><hi rend="paranum">587</hi><hi rend="dot">.</hi></p>

<p rend="gatha1"> ābhogaṃ manasā katvā, kāyena phusanākataṃ.</p>

<p rend="gathalast">vacasādhiṭṭhitañcāti, adhiṭṭhānaṃ dvidhā mataṃ..</p>

<p rend="hangnum" n="588"><hi rend="paranum">588</hi><hi rend="dot">.</hi></p>

<p rend="gatha1"> iti sabbamidaṃ vuttaṃ, tecīvarikabhikkhuno.</p>

<p rend="gathalast">tathā vatvāvadhiṭṭheyya, taṃ parikkhāracoḷiko..</p>

<p rend="hangnum" n="589"><hi rend="paranum">589</hi><hi rend="dot">.</hi></p>

<p rend="gatha1"> ticīvaraṃ parikkhāra-coḷaṃ kātumpi vaṭṭati.</p>

<p rend="gathalast">evaṃ cudosite vutto, parihāro niratthako..</p>

<p rend="hangnum" n="590"><hi rend="paranum">590</hi><hi rend="dot">.</hi></p>

<p rend="gatha1"> na, tecīvarikasseva, vuttattā tattha satthunā.</p>

<p rend="gathalast">taṃ parikkhāracoḷassa, tasmā sabbampi vaṭṭati..</p>

<p rend="hangnum" n="591"><hi rend="paranum">591</hi><hi rend="dot">.</hi></p>

<p rend="gatha1"> ‘‘adhiṭṭheti vikappeti, anāpattī’’ti ettha ca.</p>

<p rend="gathalast">adhiṭṭhātabbakasseva, vikappanavidhānato..</p>

<p rend="hangnum" n="592"><hi rend="paranum">592</hi><hi rend="dot">.</hi></p>

<p rend="gatha1"> bhikkhussevaṃ karontassa, na doso upalabbhati.</p>

<p rend="gathalast">evañca na siyā kasmā, mukhapuñchanakādikaṃ..</p>

<p rend="hangnum" n="593"><hi rend="paranum">593</hi><hi rend="dot">.</hi></p>

<p rend="gatha1"> mukhapuñchanakādīnaṃ, tesaṃ kiccavidhānato.</p>

<p rend="gathalast">akiccassāmikassassa, adhiṭṭhānaṃ tu yujjati..</p>

<p rend="hangnum" n="594"><hi rend="paranum">594</hi><hi rend="dot">.</hi></p>

<p rend="gatha1"> nidhānamukhametanti, <hi rend="bold">mahāpaccariyaṃ</hi> pana.</p>

<p rend="gathalast">vuttattā ca nisedhetuṃ, na sakkā vinayaññunā..</p>

<p rend="hangnum" n="595"><hi rend="paranum">595</hi><hi rend="dot">.</hi></p>

<p rend="gatha1"> cīvaraṃ <pb ed="V" n="0.0050"/> paripuṇṇanti, nidānuppattitopi ca.</p>

<p rend="gathalast">nidhānamukhametanti, veditabbaṃ vibhāvinā..</p>

<p rend="hangnum" n="596"><hi rend="paranum">596</hi><hi rend="dot">.</hi></p>

<p rend="gatha1"> kusavākādicīrāni, kambalaṃ kesavālajaṃ.</p>

<p rend="gathalast">thullaccayaṃ dhārayato-lūkapakkhājinakkhipe..</p>

<p rend="hangnum" n="597"><hi rend="paranum">597</hi><hi rend="dot">.</hi></p>

<p rend="gatha1"> kadalerakadussesu, akkadusse ca potthake.</p>

<p rend="gathalast">dukkaṭaṃ tiriṭe vāpi, veṭhane kañcukepi ca..</p>

<p rend="hangnum" n="598"><hi rend="paranum">598</hi><hi rend="dot">.</hi></p>

<p rend="gatha1"> sabbanīlakamañjeṭṭha-kaṇhalohitapītake<pb ed="M" n="0.0057"/>.</p>

<p rend="gathalast">mahānāmamahāraṅga-rattesupi ca dukkaṭaṃ..</p>

<p rend="hangnum" n="599"><hi rend="paranum">599</hi><hi rend="dot">.</hi></p>

<p rend="gatha1"> acchinnadasake dīgha-phalapupphadasesu ca.</p>

<p rend="gathalast">acchinnacīvarassettha, natthi kiñci akappiyaṃ..</p>

<p rend="hangnum" n="600"><hi rend="paranum">600</hi><hi rend="dot">.</hi></p>

<p rend="gatha1"> adhiṭṭheti vikappeti, vissajjeti vinassati.</p>

<p rend="gathalast">antodasāhaṃ vissāse, anāpatti pakāsitā..</p>

<p rend="hangnum" n="601"><hi rend="paranum">601</hi><hi rend="dot">.</hi></p>

<p rend="gatha1"> kathinaṃ nāma nāmena, samuṭṭhānamidaṃ pana.</p>

<p rend="gathalast">acittamakriyaṃ vuttaṃ, ticittañca tivedanaṃ..</p>

<p rend="centre">paṭhamakathinakathā.</p>

<p rend="hangnum" n="602"><hi rend="paranum">602</hi><hi rend="dot">.</hi></p>

<p rend="gatha1"> gāmādīsu padesesu, tipañcasu ticīvaraṃ.</p>

<p rend="gathalast">ṭhapetvā ekarattampi, saṅghasammutiyā vinā..</p>

<p rend="hangnum" n="603"><hi rend="paranum">603</hi><hi rend="dot">.</hi></p>

<p rend="gatha1"> bhikkhuno pana tenassa, vippavatthuṃ na vaṭṭati.</p>

<p rend="gathalast">hoti nissaggiyaṃ vippa-vasato aruṇuggame..</p>

<p rend="hangnum" n="604"><hi rend="paranum">604</hi><hi rend="dot">.</hi></p>

<p rend="gatha1"> cīvaraṃ nikkhipitvāna, nhāyantasseva rattiyaṃ.</p>

<p rend="gathalast">aruṇe uṭṭhite kiṃ nu, kātabbaṃ tena bhikkhunā..</p>

<p rend="hangnum" n="605"><hi rend="paranum">605</hi><hi rend="dot">.</hi></p>

<p rend="gatha1"> dukkaṭaṃ muninā vuttaṃ, nissaggiyanivāsane.</p>

<p rend="gathalast">tabbhayā pana so bhikkhu, naggo gacchati dukkaṭaṃ..</p>

<p rend="hangnum" n="606"><hi rend="paranum">606</hi><hi rend="dot">.</hi></p>

<p rend="gatha1"> acchinnacīvaraṭṭhāne, ṭhitattā pana bhikkhuno.</p>

<p rend="gathalast">na tassākappiyaṃ nāma, cīvaraṃ atthi kiñcipi..</p>

<p rend="hangnum" n="607"><hi rend="paranum">607</hi><hi rend="dot">.</hi></p>

<p rend="gatha1"> nigāsetvā gahetvā ca, gantvā bhikkhussa santikaṃ.</p>

<p rend="gathalast">nissajjitvā panāpatti, desetabbāva viññunā..</p>

<p rend="hangnum" n="608"><hi rend="paranum">608</hi><hi rend="dot">.</hi></p>

<p rend="gatha1"> parassa <pb ed="V" n="0.0051"/> nissajjitvā taṃ, dukkaṭaṃ paribhuñjato.</p>

<p rend="gathalast">payoge ca payoge ca, hoti pārupanādisu..</p>

<p rend="hangnum" n="609"><hi rend="paranum">609</hi><hi rend="dot">.</hi></p>

<p rend="gatha1"> anāpatti <pb ed="M" n="0.0058"/> tamaññassa, bhikkhuno paribhuñjato.</p>

<p rend="gathalast">adentassa ca nissaṭṭhaṃ, dukkaṭaṃ pariyāputaṃ..</p>

<p rend="hangnum" n="610"><hi rend="paranum">610</hi><hi rend="dot">.</hi></p>

<p rend="gatha1"> there ca dahare maggaṃ, gacchantesu ubhosupi.</p>

<p rend="gathalast">pattacīvaramādāya, ohīne dahare pana..</p>

<p rend="hangnum" n="611"><hi rend="paranum">611</hi><hi rend="dot">.</hi></p>

<p rend="gatha1"> asampatte garuṃ tasmiṃ, uggacchatyaruṇo yadi.</p>

<p rend="gathalast">hoti nissaggiyaṃ vatthaṃ, na passambhati nissayo..</p>

<p rend="hangnum" n="612"><hi rend="paranum">612</hi><hi rend="dot">.</hi></p>

<p rend="gatha1"> muhuttaṃ vissamitvāna, gacchante dahare pana.</p>

<p rend="gathalast">hoti nissaggiyaṃ vatthaṃ, passambhati ca nissayo..</p>

<p rend="hangnum" n="613"><hi rend="paranum">613</hi><hi rend="dot">.</hi></p>

<p rend="gatha1"> sutā dhammakathā yasmiṃ, uggacchatyaruṇo yadi.</p>

<p rend="gathalast">hoti nissaggiyaṃ vatthaṃ, passambhati ca nissayo..</p>

<p rend="hangnum" n="614"><hi rend="paranum">614</hi><hi rend="dot">.</hi></p>

<p rend="gatha1"> paccuddhāre anāpatti, laddhasammutikassapi.</p>

<p rend="gathalast">antoyevāruṇe taṃ vā, vissajjeti vinassati..</p>

<p rend="hangnum" n="615"><hi rend="paranum">615</hi><hi rend="dot">.</hi></p>

<p rend="gatha1"> paṭhamena samānāva, samuṭṭhānādayo nayā.</p>

<p rend="gathalast">apaccuddharaṇaṃ ettha, akriyāti visesitaṃ..</p>

<p rend="centre">dutiyakathinakathā.</p>

<p rend="hangnum" n="616"><hi rend="paranum">616</hi><hi rend="dot">.</hi></p>

<p rend="gatha1"> akālacīvaraṃ māsa-paramaṃ nikkhipe sati.</p>

<p rend="gathalast">paccāsāya tato uddhaṃ, ṭhapetuṃ na ca vaṭṭati..</p>

<p rend="hangnum" n="617"><hi rend="paranum">617</hi><hi rend="dot">.</hi></p>

<p rend="gatha1"> dasāhātikkamoyeva.</p>

<p rend="gatha2">paṭhame kathine idha.</p>

<p rend="gatha3">māsassātikkamo vutto.</p>

<p rend="gathalast">seso tena samo mato..</p>

<p rend="centre">tatiyakathinakathā.</p>

<p rend="hangnum" n="618"><hi rend="paranum">618</hi><hi rend="dot">.</hi></p>

<p rend="gatha1"> bhikkhu <pb ed="M" n="0.0059"/> bhikkhuniyā bhuttaṃ, vatthaṃ aññātikāya yo.</p>

<p rend="gathalast">dhovāpeti rajāpeti, ākoṭāpeti ce tato..</p>

<p rend="hangnum" n="619"><hi rend="paranum">619</hi><hi rend="dot">.</hi></p>

<p rend="gatha1"> tassa <pb ed="V" n="0.0052"/> nissaggiyāpatti, paṭhamena pakāsitā.</p>

<p rend="gathalast">tathā sesehi ca dvīhi, dīpitaṃ dukkaṭadvayaṃ..</p>

<p rend="hangnum" n="620"><hi rend="paranum">620</hi><hi rend="dot">.</hi></p>

<p rend="gatha1"> sikkhamānāya vā hatthe, dhovanatthāya deti ce.</p>

<p rend="gathalast">sā hutvā upasampannā, pacchā dhovati so nayo..</p>

<p rend="hangnum" n="621"><hi rend="paranum">621</hi><hi rend="dot">.</hi></p>

<p rend="gatha1"> sāmaṇeraniddesepi, liṅgaṃ ce parivattati.</p>

<p rend="gathalast">bhikkhunīsupasampajja, dhote nissaggiyaṃ siyā..</p>

<p rend="hangnum" n="622"><hi rend="paranum">622</hi><hi rend="dot">.</hi></p>

<p rend="gatha1"> daharānañca bhikkhūnaṃ, hatthe vatthe niyyādite.</p>

<p rend="gathalast">parivattitaliṅgesu, tesupesa nayo mato..</p>

<p rend="hangnum" n="623"><hi rend="paranum">623</hi><hi rend="dot">.</hi></p>

<p rend="gatha1"> tathā bhikkhuniyā hatthe, dinne ‘‘dhovā’’ti cīvare.</p>

<p rend="gathalast">parivatte tu liṅgasmiṃ, sace dhovati vaṭṭati..</p>

<p rend="hangnum" n="624"><hi rend="paranum">624</hi><hi rend="dot">.</hi></p>

<p rend="gatha1"> ‘‘dhovā’’ti bhikkhunī vuttā, sace sabbaṃ karoti sā.</p>

<p rend="gathalast">dhovanappaccayāyeva, tassa nissaggiyaṃ siyā..</p>

<p rend="hangnum" n="625"><hi rend="paranum">625</hi><hi rend="dot">.</hi></p>

<p rend="gatha1"> ‘‘imasmiṃ cīvare sabbaṃ, kattabbaṃ tvaṃ karohi’’ti.</p>

<p rend="gathalast">hoti nissaggiyañceva, vadato dukkaṭadvayaṃ..</p>

<p rend="hangnum" n="626"><hi rend="paranum">626</hi><hi rend="dot">.</hi></p>

<p rend="gatha1"> ñātikāñātisaññissa, paccattharanisīdanaṃ.</p>

<p rend="gathalast">aññassa santakaṃ vāpi, dhovāpentassa dukkaṭaṃ..</p>

<p rend="hangnum" n="627"><hi rend="paranum">627</hi><hi rend="dot">.</hi></p>

<p rend="gatha1"> ekatoupasampannā, bhikkhunīnaṃ vasena yā.</p>

<p rend="gathalast">tāya dhovāpane vāpi, hoti āpatti dukkaṭaṃ..</p>

<p rend="hangnum" n="628"><hi rend="paranum">628</hi><hi rend="dot">.</hi></p>

<p rend="gatha1"> avuttā paribhuttaṃ vā, aññaṃ vā yadi dhovati.</p>

<p rend="gathalast">na doso, sañcarittena, samuṭṭhānādayo samā..</p>

<p rend="centre">purāṇacīvaradhovāpanakathā.</p>

<p rend="hangnum" n="629"><hi rend="paranum">629</hi><hi rend="dot">.</hi></p>

<p rend="gatha1"> vikappanupagaṃ <pb ed="M" n="0.0060"/> kiñci, pacchimaṃ pana cīvaraṃ.</p>

<p rend="gathalast">gaṇhato hoti āpatti, ṭhapetvā pārivattakaṃ..</p>

<p rend="hangnum" n="630"><hi rend="paranum">630</hi><hi rend="dot">.</hi></p>

<p rend="gatha1"> payoge gahaṇatthāya, dukkaṭaṃ pariyāputaṃ.</p>

<p rend="gathalast">tassa nissaggiyāpatti, gahaṇena pakāsitā..</p>

<p rend="hangnum" n="631"><hi rend="paranum">631</hi><hi rend="dot">.</hi></p>

<p rend="gatha1"> sace anupasampanna-hatthe peseti cīvaraṃ.</p>

<p rend="gathalast">aññatra pārivattāpi, gahetuṃ pana vaṭṭati..</p>

<p rend="hangnum" n="632"><hi rend="paranum">632</hi><hi rend="dot">.</hi></p>

<p rend="gatha1"> ñātikāyapi <pb ed="V" n="0.0053"/> aññāti-saññissa vimatissa vā.</p>

<p rend="gathalast">ekatoupasampanna-hatthā gaṇhāti dukkaṭaṃ..</p>

<p rend="hangnum" n="633"><hi rend="paranum">633</hi><hi rend="dot">.</hi></p>

<p rend="gatha1"> ‘‘dassāmī’’ti ca ābhogaṃ, katvā vā pārivattakaṃ.</p>

<p rend="gathalast">tāvakālikavissāsa-ggāhe doso na vijjati..</p>

<p rend="hangnum" n="634"><hi rend="paranum">634</hi><hi rend="dot">.</hi></p>

<p rend="gatha1"> aññaṃ pana parikkhāraṃ, na doso hoti gaṇhato.</p>

<p rend="gathalast">sañcarittasamuṭṭhānaṃ, idaṃ vuttaṃ kriyākriyaṃ..</p>

<p rend="centre">cīvarapaṭiggahaṇakathā.</p>

<p rend="hangnum" n="635"><hi rend="paranum">635</hi><hi rend="dot">.</hi></p>

<p rend="gatha1"> cīvaraṃ viññāpentassa, aññātakāppavāritaṃ.</p>

<p rend="gathalast">hoti nissaggiyāpatti, aññatra samayā pana..</p>

<p rend="hangnum" n="636"><hi rend="paranum">636</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, tatheva dvikadukkaṭaṃ.</p>

<p rend="gathalast">ñātakeñātisaññissa, tattha vematikassa ca..</p>

<p rend="hangnum" n="637"><hi rend="paranum">637</hi><hi rend="dot">.</hi></p>

<p rend="gatha1"> samaye viññāpentassa, ñātake vā pavārite.</p>

<p rend="gathalast">aññassatthāya vā tassa, ñātake vā pavārite..</p>

<p rend="hangnum" n="638"><hi rend="paranum">638</hi><hi rend="dot">.</hi></p>

<p rend="gatha1"> anāpattīti ñātabbaṃ, tathā ummattakādino.</p>

<p rend="gathalast">samuṭṭhānādayo sabbe, sañcarittasamā matā..</p>

<p rend="centre">aññātakaviññattikathā.</p>

<p rend="hangnum" n="639"><hi rend="paranum">639</hi><hi rend="dot">.</hi></p>

<p rend="gatha1"> appavāritamaññātiṃ<pb ed="M" n="0.0061"/>, cīvaraṃ tu taduttariṃ.</p>

<p rend="gathalast">hoti nissaggiyāpatti, viññāpentassa bhikkhuno..</p>

<p rend="hangnum" n="640"><hi rend="paranum">640</hi><hi rend="dot">.</hi></p>

<p rend="gatha1"> yassa tīṇipi naṭṭhāni, dve vā ekampi vā pana.</p>

<p rend="gathalast">dve vā ekampi vā tena, sāditabbaṃ na kiñcipi..</p>

<p rend="hangnum" n="641"><hi rend="paranum">641</hi><hi rend="dot">.</hi></p>

<p rend="gatha1"> sesakaṃ āharantassa, dinne nacchinnakāraṇā.</p>

<p rend="gathalast">santake ñātakādīnaṃ, attanopi dhanena vā..</p>

<p rend="hangnum" n="642"><hi rend="paranum">642</hi><hi rend="dot">.</hi></p>

<p rend="gatha1"> anāpattīti ñātabbaṃ, tathā ummattakādino.</p>

<p rend="gathalast">samuṭṭhānādayo sabbe, sañcarittasamā matā..</p>

<p rend="centre">tatuttarikathā.</p>

<p rend="hangnum" n="643"><hi rend="paranum">643</hi><hi rend="dot">.</hi></p>

<p rend="gatha1"> kalyāṇakamyatāhetu<pb ed="V" n="0.0054"/>, āpajjati vikappanaṃ.</p>

<p rend="gathalast">cīvare pana yo tassa, lābhā nissaggiyaṃ bhave..</p>

<p rend="hangnum" n="644"><hi rend="paranum">644</hi><hi rend="dot">.</hi></p>

<p rend="gatha1"> mahagghaṃ dātukāmamhi, appagghaṃ viññāpeti yo.</p>

<p rend="gathalast">santake ñātakādīnaṃ, anāpatti pakāsitā..</p>

<p rend="hangnum" n="645"><hi rend="paranum">645</hi><hi rend="dot">.</hi></p>

<p rend="gatha1"> ñātakeññātisaññissa, dukkaṭaṃ vimatissa ca.</p>

<p rend="gathalast">sañcarittasamā vuttā, samuṭṭhānādayo nayā..</p>

<p rend="centre">paṭhamopakkhaṭakathā.</p>

<p rend="hangnum" n="646"><hi rend="paranum">646</hi><hi rend="dot">.</hi></p>

<p rend="gatha1"> dutiyopakkhaṭe yasmā, vattabbaṃ natthi kiñcipi.</p>

<p rend="gathalast">tasmā anantarenassa, sadisova vinicchayo..</p>

<p rend="centre">dutiyopakkhaṭakathā.</p>

<p rend="hangnum" n="647"><hi rend="paranum">647</hi><hi rend="dot">.</hi></p>

<p rend="gatha1"> raññā vā rājabhoggena, bhikkhumuddissamābhataṃ.</p>

<p rend="gathalast">akappiyaṃ suvaṇṇādiṃ, gahetuṃ na ca vaṭṭati..</p>

<p rend="hangnum" n="648"><hi rend="paranum">648</hi><hi rend="dot">.</hi></p>

<p rend="gatha1"> rajataṃ <pb ed="M" n="0.0062"/> jātarūpaṃ vā, attano vā parassa vā.</p>

<p rend="gathalast">atthāya gaṇhituṃ kiñci, dīyamānaṃ na vaṭṭati..</p>

<p rend="hangnum" n="649"><hi rend="paranum">649</hi><hi rend="dot">.</hi></p>

<p rend="gatha1"> aññassatthāya niddiṭṭhaṃ, bhikkhuno paṭiggaṇhato.</p>

<p rend="gathalast">dukkaṭaṃ tassa hotīti, <hi rend="bold">mahāpaccariyaṃ</hi> pana..</p>

<p rend="hangnum" n="650"><hi rend="paranum">650</hi><hi rend="dot">.</hi></p>

<p rend="gatha1"> netvā akappiyaṃ bhaṇḍaṃ, itthaṃ koci sace vade.</p>

<p rend="gathalast">‘‘idaṃ saṅghassa dammīti, puggalassa gaṇassa vā..</p>

<p rend="hangnum" n="651"><hi rend="paranum">651</hi><hi rend="dot">.</hi></p>

<p rend="gatha1"> ārāmaṃ vā vihāraṃ vā, cetiyaṃ vā karohi’’ti.</p>

<p rend="gathalast">na ca vaṭṭati taṃ vatthuṃ, sabbesaṃ sampaṭicchituṃ..</p>

<p rend="hangnum" n="652"><hi rend="paranum">652</hi><hi rend="dot">.</hi></p>

<p rend="gatha1"> anāmasitvā saṅghaṃ vā, gaṇaṃ vā puggalampi vā.</p>

<p rend="gathalast">‘‘cetiyassa vihārassa, demā’’tipi vadanti ce..</p>

<p rend="hangnum" n="653"><hi rend="paranum">653</hi><hi rend="dot">.</hi></p>

<p rend="gatha1"> taṃ hiraññaṃ suvaṇṇaṃ vā, nisedhetuṃ na vaṭṭati.</p>

<p rend="gathalast">ārāmikānaṃ vattabbaṃ, ‘‘vadantevamime’’ti ca..</p>

<p rend="hangnum" n="654"><hi rend="paranum">654</hi><hi rend="dot">.</hi></p>

<p rend="gatha1"> rajataṃ jātarūpaṃ vā, saṅghassa paṭiggaṇhato.</p>

<p rend="gathalast">hoti nissaggiyāpatti, paribhoge ca dukkaṭaṃ..</p>

<p rend="hangnum" n="655"><hi rend="paranum">655</hi><hi rend="dot">.</hi></p>

<p rend="gatha1"> taḷākassa <pb ed="V" n="0.0055"/> ca khettattā, sassuppattinidānato.</p>

<p rend="gathalast">gahaṇaṃ paribhogo vā, na ca vaṭṭati bhikkhuno..</p>

<p rend="hangnum" n="656"><hi rend="paranum">656</hi><hi rend="dot">.</hi></p>

<p rend="gatha1"> ‘‘cattāro paccaye saṅgho, gaṇo vā paribhuñjatu’’.</p>

<p rend="gathalast">iccevaṃ pana vatvā ce, deti sabbampi vaṭṭati..</p>

<p rend="hangnum" n="657"><hi rend="paranum">657</hi><hi rend="dot">.</hi></p>

<p rend="gatha1"> kārāpeti ca kedāre, chindāpetvā vanaṃ pana.</p>

<p rend="gathalast">kedāresu purāṇesu, atirekampi gaṇhati..</p>

<p rend="hangnum" n="658"><hi rend="paranum">658</hi><hi rend="dot">.</hi></p>

<p rend="gatha1"> aparicchinnabhāgasmiṃ, navasassepi ‘‘ettakaṃ.</p>

<p rend="gathalast">bhāgaṃ dethā’’ti vatvā ce, uṭṭhāpeti kahāpaṇe..</p>

<p rend="hangnum" n="659"><hi rend="paranum">659</hi><hi rend="dot">.</hi></p>

<p rend="gatha1"> vatvā akappiyaṃ vācaṃ, ‘‘kasatha vapathā’’ti ca.</p>

<p rend="gathalast">uppāditañca sabbesaṃ, hoti sabbamakappiyaṃ..</p>

<p rend="hangnum" n="660"><hi rend="paranum">660</hi><hi rend="dot">.</hi></p>

<p rend="gatha1"> ‘‘ettako <pb ed="M" n="0.0063"/> nāma bhāgoti, ettikāya ca bhūmiyā’’.</p>

<p rend="gathalast">patiṭṭhāpeti yo bhūmiṃ, avatvā kasathādikaṃ..</p>

<p rend="hangnum" n="661"><hi rend="paranum">661</hi><hi rend="dot">.</hi></p>

<p rend="gatha1"> sayameva pamāṇassa, jānanatthaṃ tu bhūmiyā.</p>

<p rend="gathalast">rajjuyā vāpi daṇḍena, khettaṃ mināti yo pana..</p>

<p rend="hangnum" n="662"><hi rend="paranum">662</hi><hi rend="dot">.</hi></p>

<p rend="gatha1"> khale vā rakkhati ṭhatvā, khalatopi tato puna.</p>

<p rend="gathalast">nīharāpeti vā vīhī, tassevetamakappiyaṃ..</p>

<p rend="hangnum" n="663"><hi rend="paranum">663</hi><hi rend="dot">.</hi></p>

<p rend="gatha1"> ‘‘ettakehi ca vīhīhi, idaṃ āharathā’’ti ca.</p>

<p rend="gathalast">āharanti sace vuttā, tassevetamakappiyaṃ..</p>

<p rend="hangnum" n="664"><hi rend="paranum">664</hi><hi rend="dot">.</hi></p>

<p rend="gatha1"> ‘‘ettakena hiraññena, idamāharathā’’ti ca.</p>

<p rend="gathalast">āharanti ca yaṃ vuttā, sabbesaṃ tamakappiyaṃ..</p>

<p rend="hangnum" n="665"><hi rend="paranum">665</hi><hi rend="dot">.</hi></p>

<p rend="gatha1"> pesakārakadāsaṃ vā, aññaṃ vā rajakādisu.</p>

<p rend="gathalast">ārāmikānaṃ nāmena, dente vaṭṭati gaṇhituṃ..</p>

<p rend="hangnum" n="666"><hi rend="paranum">666</hi><hi rend="dot">.</hi></p>

<p rend="gatha1"> ‘‘gāvo demā’’ti vuttepi, gahetuṃ na ca vaṭṭati.</p>

<p rend="gathalast">pañcagorasabhogatthaṃ, vutte demāti vaṭṭati..</p>

<p rend="hangnum" n="667"><hi rend="paranum">667</hi><hi rend="dot">.</hi></p>

<p rend="gatha1"> ajikādīsu eseva, nayo ñeyyo vibhāvinā.</p>

<p rend="gathalast">kappiyena ca vākyena, sabbaṃ vaṭṭati gaṇhituṃ..</p>

<p rend="hangnum" n="668"><hi rend="paranum">668</hi><hi rend="dot">.</hi></p>

<p rend="gatha1"> hatthiṃ vā mahisaṃ assaṃ, goṇaṃ kukkuṭasūkaraṃ.</p>

<p rend="gathalast">dentesu ca manussesu, na ca vaṭṭati gaṇhituṃ..</p>

<p rend="hangnum" n="669"><hi rend="paranum">669</hi><hi rend="dot">.</hi></p>

<p rend="gatha1"> paṭisiddhepi <pb ed="V" n="0.0056"/> saṅghassa, datvā gacchati ce pana.</p>

<p rend="gathalast">mūlaṃ datvā ca saṅghassa, keci gaṇhanti vaṭṭati..</p>

<p rend="hangnum" n="670"><hi rend="paranum">670</hi><hi rend="dot">.</hi></p>

<p rend="gatha1"> ‘‘khettaṃ vatthuṃ taḷākaṃ vā, dema goajikādikaṃ.</p>

<p rend="gathalast">vihārassā’’ti vuttepi, nisedhetuṃ na vaṭṭati..</p>

<p rend="hangnum" n="671"><hi rend="paranum">671</hi><hi rend="dot">.</hi></p>

<p rend="gatha1"> tikkhattuṃ codanā vuttā, chakkhattuṃ ṭhānamabravi.</p>

<p rend="gathalast">yadi codetiyeva cha, codanā diguṇā ṭhiti..</p>

<p rend="hangnum" n="672"><hi rend="paranum">672</hi><hi rend="dot">.</hi></p>

<p rend="gatha1"> anāpatti <pb ed="M" n="0.0064"/> acodetvā, laddhe ummattakādino.</p>

<p rend="gathalast">samuṭṭhānādayo sabbe, sañcarittasamā matā..</p>

<p rend="centre">rājasikkhāpadakathā.</p>

<p rend="centre">cīvaravaggo paṭhamo.</p>

<p rend="hangnum" n="673"><hi rend="paranum">673</hi><hi rend="dot">.</hi></p>

<p rend="gatha1"> ekenāpi ca missetvā, santhataṃ kosiyaṃsunā.</p>

<p rend="gathalast">hoti nissaggiyāpatti, kārāpentassa bhikkhuno..</p>

<p rend="hangnum" n="674"><hi rend="paranum">674</hi><hi rend="dot">.</hi></p>

<p rend="gatha1"> paratthāya karontassa, kārāpentassa santhataṃ.</p>

<p rend="gathalast">aññena ca kataṃ laddhā, sevamānassa dukkaṭaṃ..</p>

<p rend="hangnum" n="675"><hi rend="paranum">675</hi><hi rend="dot">.</hi></p>

<p rend="gatha1"> anāpatti vitānaṃ vā, bhūmattharaṇameva vā.</p>

<p rend="gathalast">bhisi bibbohanaṃ vāpi, karontassādikammino..</p>

<p rend="centre">kosiyakathā.</p>

<p rend="hangnum" n="676"><hi rend="paranum">676</hi><hi rend="dot">.</hi></p>

<p rend="gatha1"> kāḷakeḷakalomānaṃ, suddhānaṃ santhataṃ sace.</p>

<p rend="gathalast">kareyyāpatti hotissa, sesaṃ tu paṭhamūpamaṃ..</p>

<p rend="centre">suddhakāḷakakathā.</p>

<p rend="hangnum" n="677"><hi rend="paranum">677</hi><hi rend="dot">.</hi></p>

<p rend="gatha1"> anāpatti tulaṃ vāpi, bahuṃ vā sabbameva vā.</p>

<p rend="gathalast">karontassa gahetvāna, odātaṃ kapilampi vā..</p>

<p rend="hangnum" n="678"><hi rend="paranum">678</hi><hi rend="dot">.</hi></p>

<p rend="gatha1"> anukkamena etāni, santhatāni ca tīṇipi.</p>

<p rend="gathalast">nissajjitvāpi laddhāni, sevamānassa dukkaṭaṃ..</p>

<p rend="hangnum" n="679"><hi rend="paranum">679</hi><hi rend="dot">.</hi></p>

<p rend="gatha1"> samuṭṭhānādayo <pb ed="V" n="0.0057"/> sabbe, sañcarittasamā matā.</p>

<p rend="gathalast">imesaṃ pana tiṇṇampi, tatiyaṃ tu kriyākriyaṃ..</p>

<p rend="centre">dvebhāgakathā.</p>

<p rend="hangnum" n="680"><hi rend="paranum">680</hi><hi rend="dot">.</hi></p>

<p rend="gatha1"> channaṃ <pb ed="M" n="0.0065"/> orena vassānaṃ, karontassa ca santhataṃ.</p>

<p rend="gathalast">hoti nissaggiyāpatti, ṭhapetvā bhikkhusammutiṃ..</p>

<p rend="hangnum" n="681"><hi rend="paranum">681</hi><hi rend="dot">.</hi></p>

<p rend="gatha1"> anāpatti paratthāya, kārāpeti karoti vā.</p>

<p rend="gathalast">kataṃ vā pana aññena, labhitvā paribhuñjato..</p>

<p rend="hangnum" n="682"><hi rend="paranum">682</hi><hi rend="dot">.</hi></p>

<p rend="gatha1"> chabbassāni karontassa, taduddhampi ca santhataṃ.</p>

<p rend="gathalast">vitāne sāṇipākāre, nissajjitvā katepi ca..</p>

<p rend="centre">chabbassakathā.</p>

<p rend="hangnum" n="683"><hi rend="paranum">683</hi><hi rend="dot">.</hi></p>

<p rend="gatha1"> anāpatti anādāya, asante santhate pana.</p>

<p rend="gathalast">aññassatthāya kāretuṃ, katañca paribhuñjituṃ..</p>

<p rend="hangnum" n="684"><hi rend="paranum">684</hi><hi rend="dot">.</hi></p>

<p rend="gatha1"> anādānavasenassa, sugatassa vidatthiyā.</p>

<p rend="gathalast">karaṇena ca satthārā, vuttametaṃ kriyākriyaṃ..</p>

<p rend="hangnum" n="685"><hi rend="paranum">685</hi><hi rend="dot">.</hi></p>

<p rend="gatha1"> samuṭṭhānādayo sabbe, sañcarittasamā matā.</p>

<p rend="gathalast">anantarassimassāpi, viseso nupalabbhati..</p>

<p rend="centre">nisīdanasanthatakathā.</p>

<p rend="hangnum" n="686"><hi rend="paranum">686</hi><hi rend="dot">.</hi></p>

<p rend="gatha1"> gacchante pana yāne vā, hatthiassādikesu vā.</p>

<p rend="gathalast">ṭhapeti yadi lomāni, sāmikassa ajānato..</p>

<p rend="hangnum" n="687"><hi rend="paranum">687</hi><hi rend="dot">.</hi></p>

<p rend="gatha1"> tiyojanamatītesu, tesu āpatti bhikkhuno.</p>

<p rend="gathalast">agacchantesu tesveva, ṭhapitesupyayaṃ nayo..</p>

<p rend="hangnum" n="688"><hi rend="paranum">688</hi><hi rend="dot">.</hi></p>

<p rend="gatha1"> yāne pana agacchante, asse vā hatthipiṭṭhiyaṃ.</p>

<p rend="gathalast">ṭhapetvā abhirūhitvā, sace sāreti vaṭṭati..</p>

<p rend="hangnum" n="689"><hi rend="paranum">689</hi><hi rend="dot">.</hi></p>

<p rend="gatha1"> na vaṭṭatīti niddiṭṭhaṃ, <hi rend="bold">kurundaṭṭhakathāya</hi> hi.</p>

<p rend="gathalast">taṃ panaññaṃ harāpeti, vacanena virujjhati..</p>

<p rend="hangnum" n="690"><hi rend="paranum">690</hi><hi rend="dot">.</hi></p>

<p rend="gatha1"> kaṇṇacchiddesu <pb ed="V" n="0.0058"/><pb ed="M" n="0.0066"/> lomāni, pakkhipitvāpi gacchato.</p>

<p rend="gathalast">hotiyeva kirāpatti, lomānaṃ gaṇanāvasā..</p>

<p rend="hangnum" n="691"><hi rend="paranum">691</hi><hi rend="dot">.</hi></p>

<p rend="gatha1"> suttakena ca bandhitvā, ṭhapitaṃ pana vaṭṭati.</p>

<p rend="gathalast">veṇiṃ katvā harantassa, āpatti paridīpitā..</p>

<p rend="hangnum" n="692"><hi rend="paranum">692</hi><hi rend="dot">.</hi></p>

<p rend="gatha1"> suṅkaghātaṃ anuppatvā, corādīhi upadduto.</p>

<p rend="gathalast">yo caññavihito vāpi, āpatti yadi gacchati..</p>

<p rend="hangnum" n="693"><hi rend="paranum">693</hi><hi rend="dot">.</hi></p>

<p rend="gatha1"> tiyojanaṃ harantassa, ūnakaṃ vā tiyojanaṃ.</p>

<p rend="gathalast">tathā paccāharantassa, tāniyeva tiyojanaṃ..</p>

<p rend="hangnum" n="694"><hi rend="paranum">694</hi><hi rend="dot">.</hi></p>

<p rend="gatha1"> nivāsatthāya vā gantvā, harantassa tato paraṃ.</p>

<p rend="gathalast">acchinnaṃ vāpi nissaṭṭhaṃ, labhitvā haratopi ca..</p>

<p rend="hangnum" n="695"><hi rend="paranum">695</hi><hi rend="dot">.</hi></p>

<p rend="gatha1"> harāpentassa aññena, harato katabhaṇḍakaṃ.</p>

<p rend="gathalast">tathā ummattakādīnaṃ, anāpatti pakāsitā..</p>

<p rend="hangnum" n="696"><hi rend="paranum">696</hi><hi rend="dot">.</hi></p>

<p rend="gatha1"> idaṃ pana samuṭṭhānaṃ, kāyato kāyacittato.</p>

<p rend="gathalast">acittaṃ kāyakammañca, ticittañca tivedanaṃ..</p>

<p rend="centre">eḷakalomakathā.</p>

<p rend="hangnum" n="697"><hi rend="paranum">697</hi><hi rend="dot">.</hi></p>

<p rend="gatha1"> samuṭṭhānādinā saddhiṃ, lomadhovāpanampi ca.</p>

<p rend="gathalast">cīvarassa purāṇassa, dhovāpanasamaṃ mataṃ..</p>

<p rend="centre">eḷakalomadhovāpanakathā.</p>

<p rend="hangnum" n="698"><hi rend="paranum">698</hi><hi rend="dot">.</hi></p>

<p rend="gatha1"> gaṇheyya vā gaṇhāpeyya, rajataṃ jātarūpakaṃ.</p>

<p rend="gathalast">nissajjitvā panāpatti, desetabbāva bhikkhunā..</p>

<p rend="hangnum" n="699"><hi rend="paranum">699</hi><hi rend="dot">.</hi></p>

<p rend="gatha1"> rajataṃ jātarūpañca, ubhinnaṃ māsakopi ca.</p>

<p rend="gathalast">etaṃ catubbidhaṃ vatthu, hoti nissaggiyāvahaṃ..</p>

<p rend="hangnum" n="700"><hi rend="paranum">700</hi><hi rend="dot">.</hi></p>

<p rend="gatha1"> muttā <pb ed="M" n="0.0067"/> maṇi silā saṅkho, pavāḷaṃ lohitaṅkako.</p>

<p rend="gathalast">masāragallaṃ dhaññāni, satta gomahisādikaṃ..</p>

<p rend="hangnum" n="701"><hi rend="paranum">701</hi><hi rend="dot">.</hi></p>

<p rend="gatha1"> khettaṃ vatthuṃ taḷākañca, dāsidāsādikaṃ pana.</p>

<p rend="gathalast">dukkaṭasseva vatthūni, dīpitāni mahesinā..</p>

<p rend="hangnum" n="702"><hi rend="paranum">702</hi><hi rend="dot">.</hi></p>

<p rend="gatha1"> muggamāsādikaṃ <pb ed="V" n="0.0059"/> sabbaṃ, sappiādīni taṇḍulā.</p>

<p rend="gathalast">suttaṃ vatthaṃ halaṃ phālaṃ, kappiyaṃ evamādikaṃ..</p>

<p rend="hangnum" n="703"><hi rend="paranum">703</hi><hi rend="dot">.</hi></p>

<p rend="gatha1"> tatthattano panatthāya, vatthuṃ nissaggiyassa hi.</p>

<p rend="gathalast">sampaṭicchati yo bhikkhu, tassa nissaggiyaṃ siyā..</p>

<p rend="hangnum" n="704"><hi rend="paranum">704</hi><hi rend="dot">.</hi></p>

<p rend="gatha1"> saṅghādīnaṃ tamatthāya, gaṇhato dukkaṭaṃ tathā.</p>

<p rend="gathalast">dukkaṭassa ca vatthumpi, sabbatthāya ca dukkaṭaṃ..</p>

<p rend="hangnum" n="705"><hi rend="paranum">705</hi><hi rend="dot">.</hi></p>

<p rend="gatha1"> sace kahāpaṇādīnaṃ, sahassaṃ paṭigaṇhati.</p>

<p rend="gathalast">vatthūnaṃ gaṇanāyassa, āpattigaṇanā siyā..</p>

<p rend="hangnum" n="706"><hi rend="paranum">706</hi><hi rend="dot">.</hi></p>

<p rend="gatha1"> tathā sithilabaddhesu, thavikādīsu rūpato.</p>

<p rend="gathalast">āpattigaṇanā vuttā, <hi rend="bold">mahāpaccariyaṃ</hi> pana..</p>

<p rend="hangnum" n="707"><hi rend="paranum">707</hi><hi rend="dot">.</hi></p>

<p rend="gatha1"> ‘‘idaṃ ayyassa hotū’’ti, vutte vā pana kenaci.</p>

<p rend="gathalast">sace gaṇhitukāmopi, nisedhetabbameva ca..</p>

<p rend="hangnum" n="708"><hi rend="paranum">708</hi><hi rend="dot">.</hi></p>

<p rend="gatha1"> paṭikkhittepi taṃ vatthuṃ, ṭhapetvā yadi gacchati.</p>

<p rend="gathalast">tathā gopāyitabbaṃ taṃ, yathā taṃ na vinassati..</p>

<p rend="hangnum" n="709"><hi rend="paranum">709</hi><hi rend="dot">.</hi></p>

<p rend="gatha1"> ‘‘āharedamidaṃ gaṇha, idaṃ dehīdha nikkhipa’’.</p>

<p rend="gathalast">iccevaṃ bhikkhuno vattuṃ, na vaṭṭati akappiyaṃ..</p>

<p rend="hangnum" n="710"><hi rend="paranum">710</hi><hi rend="dot">.</hi></p>

<p rend="gatha1"> ṭhapetvā rūpiyaggāhaṃ, nissaṭṭhaparivattitaṃ.</p>

<p rend="gathalast">sabbehi paribhottabbaṃ, bhājetvā sappiādikaṃ..</p>

<p rend="hangnum" n="711"><hi rend="paranum">711</hi><hi rend="dot">.</hi></p>

<p rend="gatha1"> attano pattabhāgampi, paṭiggāhakabhikkhuno.</p>

<p rend="gathalast">gahetuṃ aññato laddhaṃ, bhuñjituṃ vā na vaṭṭati..</p>

<p rend="hangnum" n="712"><hi rend="paranum">712</hi><hi rend="dot">.</hi></p>

<p rend="gatha1"> yaṃ <pb ed="M" n="0.0068"/> kiñci pana sambhūtaṃ, paccayaṃ vatthuto tato.</p>

<p rend="gathalast">bhikkhuno sevamānassa, hoti āpatti dukkaṭaṃ..</p>

<p rend="hangnum" n="713"><hi rend="paranum">713</hi><hi rend="dot">.</hi></p>

<p rend="gatha1"> ajjhārāme anāpatti, tamajjhāvasathepi vā.</p>

<p rend="gathalast">gahetvā vā gahāpetvā, nikkhipantassa bhikkhuno..</p>

<p rend="hangnum" n="714"><hi rend="paranum">714</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, rūpiyanti arūpiye.</p>

<p rend="gathalast">saññino vimatissāpi, hoti āpatti dukkaṭaṃ..</p>

<p rend="hangnum" n="715"><hi rend="paranum">715</hi><hi rend="dot">.</hi></p>

<p rend="gatha1"> samuṭṭhānādayo <pb ed="V" n="0.0060"/> sabbe, sañcarittasamā matā.</p>

<p rend="gathalast">kriyākriyamidaṃ vuttaṃ, ayameva visesatā..</p>

<p rend="centre">rūpiyapaṭiggahaṇakathā.</p>

<p rend="hangnum" n="716"><hi rend="paranum">716</hi><hi rend="dot">.</hi></p>

<p rend="gatha1"> vatthuṃ nissaggiyassāpi, vatthuṃ vā dukkaṭassa ca.</p>

<p rend="gathalast">kappiyassa ca vatthuṃ vā, yo nissaggiyavatthunā..</p>

<p rend="hangnum" n="717"><hi rend="paranum">717</hi><hi rend="dot">.</hi></p>

<p rend="gatha1"> vatthunā dukkaṭassāpi, vatthuṃ nissaggiyassa vā.</p>

<p rend="gathalast">parivatteti āpatti, kappiyena ca vatthunā..</p>

<p rend="hangnum" n="718"><hi rend="paranum">718</hi><hi rend="dot">.</hi></p>

<p rend="gatha1"> dukkaṭassa ca vatthuṃ vā, vatthuṃ vā kappiyassa ca.</p>

<p rend="gathalast">vatthunā dukkaṭasseva, parivatteti dukkaṭaṃ..</p>

<p rend="hangnum" n="719"><hi rend="paranum">719</hi><hi rend="dot">.</hi></p>

<p rend="gatha1"> vatthunā kappiyassāpi, tathā dukkaṭavatthukaṃ.</p>

<p rend="gathalast">parivatteti yo tassa, hoti āpatti dukkaṭaṃ..</p>

<p rend="hangnum" n="720"><hi rend="paranum">720</hi><hi rend="dot">.</hi></p>

<p rend="gatha1"> vatthuno dukkaṭassāpi, tathā nissaggiyassa ca.</p>

<p rend="gathalast">gahaṇaṃ vāritaṃ pubbe, iminā parivattanaṃ..</p>

<p rend="hangnum" n="721"><hi rend="paranum">721</hi><hi rend="dot">.</hi></p>

<p rend="gatha1"> rūpiyanti ca saññissa, vimatissa arūpiye.</p>

<p rend="gathalast">tena dve dukkaṭā honti, cetāpentassa rūpiyaṃ..</p>

<p rend="hangnum" n="722"><hi rend="paranum">722</hi><hi rend="dot">.</hi></p>

<p rend="gatha1"> arūpiyanti saññissa, anāpatti arūpiye.</p>

<p rend="gathalast">‘‘idaṃ gahetvā dehī’’ti, vadatopi ca pañcahi..</p>

<p rend="hangnum" n="723"><hi rend="paranum">723</hi><hi rend="dot">.</hi></p>

<p rend="gatha1"> sesaṃ <pb ed="M" n="0.0069"/> anantareneva, samuṭṭhānādikaṃ samaṃ.</p>

<p rend="gathalast">idaṃ kriyasamuṭṭhānaṃ, ayameva visesatā..</p>

<p rend="centre">rūpiyasaṃvohārakathā.</p>

<p rend="hangnum" n="724"><hi rend="paranum">724</hi><hi rend="dot">.</hi></p>

<p rend="gatha1"> kappiyaṃ kappiyeneva, parivattayato pana.</p>

<p rend="gathalast">hoti nissaggiyāpatti, ṭhapetvā sahadhammike..</p>

<p rend="hangnum" n="725"><hi rend="paranum">725</hi><hi rend="dot">.</hi></p>

<p rend="gatha1"> akappiyassa vatthussa, teneva parivattanaṃ.</p>

<p rend="gathalast">na gacchatīti niddiṭṭhaṃ, kayavikkayasaṅgahaṃ..</p>

<p rend="hangnum" n="726"><hi rend="paranum">726</hi><hi rend="dot">.</hi></p>

<p rend="gatha1"> tasmā mātāpitūnampi, vatthuṃ yaṃ kiñci kappiyaṃ.</p>

<p rend="gathalast">‘‘imaṃ dehiminā hī’’ti, vadato pana dukkaṭaṃ..</p>

<p rend="hangnum" n="727"><hi rend="paranum">727</hi><hi rend="dot">.</hi></p>

<p rend="gatha1"> sakaṃ <pb ed="V" n="0.0061"/> vā deti ce bhaṇḍaṃ, evaṃ vatvāna mātuyā.</p>

<p rend="gathalast">mātuyā vā tathā bhaṇḍaṃ, sayaṃ gaṇhāti dukkaṭaṃ..</p>

<p rend="hangnum" n="728"><hi rend="paranum">728</hi><hi rend="dot">.</hi></p>

<p rend="gatha1"> sahatthaṃ parabhaṇḍasmiṃ, parahatthañca attano.</p>

<p rend="gathalast">bhaṇḍake pana sampatte, nissaggiyamudīritaṃ..</p>

<p rend="hangnum" n="729"><hi rend="paranum">729</hi><hi rend="dot">.</hi></p>

<p rend="gatha1"> ‘‘gahetvā vā idaṃ nāma, bhuñjitvā odanaṃ imaṃ.</p>

<p rend="gathalast">idaṃ nāma karohī’’ti, vattuṃ pana na vaṭṭati..</p>

<p rend="hangnum" n="730"><hi rend="paranum">730</hi><hi rend="dot">.</hi></p>

<p rend="gatha1"> vighāsādamathaññaṃ vā, ‘‘bhuñjitvā odanaṃ imaṃ.</p>

<p rend="gathalast">challiṃ vā pana valliṃ vā, kaṭṭhaṃ vā dārumeva vā..</p>

<p rend="hangnum" n="731"><hi rend="paranum">731</hi><hi rend="dot">.</hi></p>

<p rend="gatha1"> āharā’’ti vadantassa, vatthūnaṃ gaṇanāvasā.</p>

<p rend="gathalast">honti āpattiyo tassa, bhikkhuno kayavikkaye..</p>

<p rend="hangnum" n="732"><hi rend="paranum">732</hi><hi rend="dot">.</hi></p>

<p rend="gatha1"> ‘‘imañca yāguṃ piva bhuñja bhattaṃ.</p>

<p rend="gatha2">bhuttosi bhuñjissasi bhuñjasīdaṃ.</p>

<p rend="gatha3">bhattaṃ, imaṃ nāma karohi kammaṃ’’.</p>

<p rend="gathalast">icceva vattuṃ pana vaṭṭateva..</p>

<p rend="hangnum" n="733"><hi rend="paranum">733</hi><hi rend="dot">.</hi></p>

<p rend="gatha1"> bhūmiyā <pb ed="M" n="0.0070"/> sodhane vāpi, limpane vatthadhovane.</p>

<p rend="gathalast">ettha kiñcāpi natthaññaṃ, bhaṇḍaṃ nissajjitabbakaṃ..</p>

<p rend="hangnum" n="734"><hi rend="paranum">734</hi><hi rend="dot">.</hi></p>

<p rend="gatha1"> nissaggiye ca vatthumhi, naṭṭhe bhuttepi vā yathā.</p>

<p rend="gathalast">desetabbāva āpatti, desetabbā tathā ayaṃ..</p>

<p rend="hangnum" n="735"><hi rend="paranum">735</hi><hi rend="dot">.</hi></p>

<p rend="gatha1"> ‘‘imināva imaṃ nāma, gahetvā dehi me’’iti.</p>

<p rend="gathalast">ācikkhati anāpatti, ṭhapetvā bhaṇḍasāmikaṃ..</p>

<p rend="hangnum" n="736"><hi rend="paranum">736</hi><hi rend="dot">.</hi></p>

<p rend="gatha1"> ‘‘idaṃ mamatthi attho me, iminā’’ti ca bhāsato.</p>

<p rend="gathalast">sesaṃ anantareneva, samuṭṭhānādikaṃ samaṃ..</p>

<p rend="centre">kayavikkayakathā.</p>

<p rend="centre">kosiyavaggo dutiyo.</p>

<p rend="hangnum" n="737"><hi rend="paranum">737</hi><hi rend="dot">.</hi></p>

<p rend="gatha1"> mattikāyomayā pattā, kappiyā jātito duve.</p>

<p rend="gathalast">tayo pattassa vaṇṇā tu, ukkaṭṭho majjhimomako..</p>

<p rend="hangnum" n="738"><hi rend="paranum">738</hi><hi rend="dot">.</hi></p>

<p rend="gatha1"> dvinnaṃ <pb ed="V" n="0.0062"/> taṇḍulanāḷīnaṃ, bhattaṃ magadhanāḷiyā.</p>

<p rend="gathalast">khādanañca catubbhāgaṃ, byañjanañca tadūpiyaṃ..</p>

<p rend="hangnum" n="739"><hi rend="paranum">739</hi><hi rend="dot">.</hi></p>

<p rend="gatha1"> <hi rend="bold">ukkaṭṭho</hi> nāma so patto, yo taṃ sabbaṃ tu gaṇhati.</p>

<p rend="gathalast"><hi rend="bold">majjhimo</hi> tassupaḍḍho ca, tadupaḍḍho ca <hi rend="bold">omako</hi>..</p>

<p rend="hangnum" n="740"><hi rend="paranum">740</hi><hi rend="dot">.</hi></p>

<p rend="gatha1"> ukkaṭṭhassa ca ukkaṭṭho, tassevomakamajjhimā.</p>

<p rend="gathalast">evaṃ majjhimaomesu, nava pattā bhavanti hi..</p>

<p rend="hangnum" n="741"><hi rend="paranum">741</hi><hi rend="dot">.</hi></p>

<p rend="gatha1"> ukkaṭṭhukkaṭṭhako tesu, apatto omakomako.</p>

<p rend="gathalast">tasmā nāpi adhiṭṭhānaṃ, na gacchanti vikappanaṃ..</p>

<p rend="hangnum" n="742"><hi rend="paranum">742</hi><hi rend="dot">.</hi></p>

<p rend="gatha1"> sesaṃ sattavidhaṃ pattaṃ, pattalakkhaṇasaṃyutaṃ.</p>

<p rend="gathalast">adhiṭṭhāya vikappetvā, paribhuñjeyya paṇḍito..</p>

<p rend="hangnum" n="743"><hi rend="paranum">743</hi><hi rend="dot">.</hi></p>

<p rend="gatha1"> dasāhaparamaṃ <pb ed="M" n="0.0071"/> kālaṃ, dhāreyya atirekato.</p>

<p rend="gathalast">atikkamayato pattaṃ, tañhi nissaggiyaṃ siyā..</p>

<p rend="hangnum" n="744"><hi rend="paranum">744</hi><hi rend="dot">.</hi></p>

<p rend="gatha1"> yaṃ pattaṃ na vikappeti, yaṃ nādhiṭṭheti vā pana.</p>

<p rend="gathalast">vinayaññūhi so patto, atirekoti vaṇṇito..</p>

<p rend="hangnum" n="745"><hi rend="paranum">745</hi><hi rend="dot">.</hi></p>

<p rend="gatha1"> vattabbaṃ tu ‘‘imaṃ pattaṃ, adhiṭṭhāmī’’ti sammukhe.</p>

<p rend="gathalast">‘‘etaṃ patta’’nti dūrasmiṃ, paccuddhārepyayaṃ nayo..</p>

<p rend="hangnum" n="746"><hi rend="paranum">746</hi><hi rend="dot">.</hi></p>

<p rend="gatha1"> ābhogaṃ manasā katvā, katvā kāyavikārakaṃ.</p>

<p rend="gathalast">kāyenapi ca pattassa, adhiṭṭhānaṃ pakāsitaṃ..</p>

<p rend="hangnum" n="747"><hi rend="paranum">747</hi><hi rend="dot">.</hi></p>

<p rend="gatha1"> patto jahatidhiṭṭhānaṃ, dānabhedakanāsato.</p>

<p rend="gathalast">vibbhamuddhārapaccakkha-parivattanagāhato..</p>

<p rend="hangnum" n="748"><hi rend="paranum">748</hi><hi rend="dot">.</hi></p>

<p rend="gatha1"> kaṅgusitthappamāṇena, khenādhiṭṭhānamujjhati.</p>

<p rend="gathalast">pidahitvā adhiṭṭheyya, ayocuṇṇena vāṇiyā..</p>

<p rend="hangnum" n="749"><hi rend="paranum">749</hi><hi rend="dot">.</hi></p>

<p rend="gatha1"> yo hi nissaggiyaṃ pattaṃ, anissajjeva bhuñjati.</p>

<p rend="gathalast">dukkaṭaṃ tassa niddiṭṭhaṃ, bhutvā dhovanadhovane..</p>

<p rend="hangnum" n="750"><hi rend="paranum">750</hi><hi rend="dot">.</hi></p>

<p rend="gatha1"> suvaṇṇamaṇipatto ca, veḷuriyaphalikubbhavo.</p>

<p rend="gathalast">kaṃsakācamayo patto, tipusīsamayopi ca..</p>

<p rend="hangnum" n="751"><hi rend="paranum">751</hi><hi rend="dot">.</hi></p>

<p rend="gatha1"> tathā dārumayo patto, tambasajjhumayopi ca.</p>

<p rend="gathalast">ekādasavidho patto, vutto dukkaṭavatthuko..</p>

<p rend="hangnum" n="752"><hi rend="paranum">752</hi><hi rend="dot">.</hi></p>

<p rend="gatha1"> ghaṭasīsakaṭāho <pb ed="V" n="0.0063"/> ca, tumbaṃ cassānulomikaṃ.</p>

<p rend="gathalast">tambalohamayaṃ tattha, thālakaṃ pana vaṭṭati..</p>

<p rend="hangnum" n="753"><hi rend="paranum">753</hi><hi rend="dot">.</hi></p>

<p rend="gatha1"> phalikakācakaṃsānaṃ, taṭṭikādīni kānici.</p>

<p rend="gathalast">puggalassa na vaṭṭanti, vaṭṭanti gihisaṅghikā..</p>

<p rend="hangnum" n="754"><hi rend="paranum">754</hi><hi rend="dot">.</hi></p>

<p rend="gatha1"> yaṃ kiñci sodakaṃ pattaṃ, paṭisāmeyya dukkaṭaṃ.</p>

<p rend="gathalast">sādhukaṃ vodakaṃ katvā, paṭisāmeyya paṇḍito..</p>

<p rend="hangnum" n="755"><hi rend="paranum">755</hi><hi rend="dot">.</hi></p>

<p rend="gatha1"> bhikkhuno <pb ed="M" n="0.0072"/> sodakaṃ pattaṃ, otāpetuṃ na vaṭṭati.</p>

<p rend="gathalast">uṇhe na nidahetabbo, nidahantassa dukkaṭaṃ..</p>

<p rend="hangnum" n="756"><hi rend="paranum">756</hi><hi rend="dot">.</hi></p>

<p rend="gatha1"> miḍḍhante paribhaṇḍante, ṭhapetuṃ na ca vaṭṭati.</p>

<p rend="gathalast">miḍḍhiyā paribhaṇḍe vā, vitthiṇṇe pana vaṭṭati..</p>

<p rend="hangnum" n="757"><hi rend="paranum">757</hi><hi rend="dot">.</hi></p>

<p rend="gatha1"> dāruādhārake patte, dve ṭhapetumpi vaṭṭati.</p>

<p rend="gathalast">ayameva nayo daṇḍa-bhūmiādhārakesupi..</p>

<p rend="hangnum" n="758"><hi rend="paranum">758</hi><hi rend="dot">.</hi></p>

<p rend="gatha1"> taṭṭikāyapi coḷe vā, potthake kaṭasārake.</p>

<p rend="gathalast">paribhaṇḍakatāyāpi, bhūmiyaṃ vālukāsu vā..</p>

<p rend="hangnum" n="759"><hi rend="paranum">759</hi><hi rend="dot">.</hi></p>

<p rend="gatha1"> tathārūpāsu suddhāsu, ṭhapetuṃ pana vaṭṭati.</p>

<p rend="gathalast">sarajāya ṭhapentassa, dukkaṭaṃ kharabhūmiyā..</p>

<p rend="hangnum" n="760"><hi rend="paranum">760</hi><hi rend="dot">.</hi></p>

<p rend="gatha1"> daṇḍe vā nāgadante vā, laggetumpi na vaṭṭati.</p>

<p rend="gathalast">chattaṅgamañcapīṭhesu, ṭhapentassa ca dukkaṭaṃ..</p>

<p rend="hangnum" n="761"><hi rend="paranum">761</hi><hi rend="dot">.</hi></p>

<p rend="gatha1"> aṭanīsu hi bandhitvā, olambetumpi vaṭṭati.</p>

<p rend="gathalast">bandhitvā pana mañcassa, ṭhapetuṃpari vaṭṭati..</p>

<p rend="hangnum" n="762"><hi rend="paranum">762</hi><hi rend="dot">.</hi></p>

<p rend="gatha1"> mañcapīṭhaṭṭake pattaṃ, ṭhapetuṃ pana vaṭṭati.</p>

<p rend="gathalast">bhattapūropi vā chatte, ṭhapetuṃ na ca vaṭṭati..</p>

<p rend="centre">tayo bhāṇavārā niṭṭhitā.</p>

<p rend="hangnum" n="763"><hi rend="paranum">763</hi><hi rend="dot">.</hi></p>

<p rend="gatha1"> kavāṭaṃ na paṇāmeyya, pattahattho sace pana.</p>

<p rend="gathalast">yena kenaci aṅgena, paṇāmeyyassa dukkaṭaṃ..</p>

<p rend="hangnum" n="764"><hi rend="paranum">764</hi><hi rend="dot">.</hi></p>

<p rend="gatha1"> na nīhareyya pattena, calakānaṭṭhikāni vā.</p>

<p rend="gathalast">ucchiṭṭhamudakaṃ vāpi, nīharantassa dukkaṭaṃ..</p>

<p rend="hangnum" n="765"><hi rend="paranum">765</hi><hi rend="dot">.</hi></p>

<p rend="gatha1"> pattaṃ <pb ed="V" n="0.0064"/> paṭiggahaṃ katvā, dhovituṃ hatthameva vā.</p>

<p rend="gathalast">mukhato nīhaṭaṃ patte, ṭhapetuṃ na ca vaṭṭati..</p>

<p rend="hangnum" n="766"><hi rend="paranum">766</hi><hi rend="dot">.</hi></p>

<p rend="gatha1"> anāpatti <pb ed="M" n="0.0073"/> dasāhassa, antoyeva ca yo pana.</p>

<p rend="gathalast">adhiṭṭheti vikappeti, vissajjeti vinassati..</p>

<p rend="hangnum" n="767"><hi rend="paranum">767</hi><hi rend="dot">.</hi></p>

<p rend="gatha1"> paṭhamassa hi pattassa, paṭhamena mahesinā.</p>

<p rend="gathalast">samuṭṭhānādayo sabbe, kathinena samā matā..</p>

<p rend="centre">paṭhamapattakathā.</p>

<p rend="hangnum" n="768"><hi rend="paranum">768</hi><hi rend="dot">.</hi></p>

<p rend="gatha1"> pañcabandhanaūnasmiṃ, patte sati ca yo pana.</p>

<p rend="gathalast">viññāpeyya navaṃ pattaṃ, tassa nissaggiyaṃ siyā..</p>

<p rend="hangnum" n="769"><hi rend="paranum">769</hi><hi rend="dot">.</hi></p>

<p rend="gatha1"> bandhanaṃ ekamuddiṭṭhaṃ, dvaṅgulāya ca rājiyā.</p>

<p rend="gathalast">bandhanāni ca cattāri, tathāṭṭhaṅgularājiyā..</p>

<p rend="hangnum" n="770"><hi rend="paranum">770</hi><hi rend="dot">.</hi></p>

<p rend="gatha1"> pañca vā rājiyo yassa, ekā vāpi dasaṅgulā.</p>

<p rend="gathalast">apatto nāmayaṃ patto, viññāpeyya tato paraṃ..</p>

<p rend="hangnum" n="771"><hi rend="paranum">771</hi><hi rend="dot">.</hi></p>

<p rend="gatha1"> ayopatto anekehi, lohamaṇḍalakehi vā.</p>

<p rend="gathalast">baddho vaṭṭati maṭṭho ce, ayocuṇṇena vāṇiyā..</p>

<p rend="hangnum" n="772"><hi rend="paranum">772</hi><hi rend="dot">.</hi></p>

<p rend="gatha1"> pattaṃ saṅghassa nissaṭṭhaṃ, tassa nissaggiyaṃ pana.</p>

<p rend="gathalast">anukampāya taṃ tasmiṃ, agaṇhantassa dukkaṭaṃ..</p>

<p rend="hangnum" n="773"><hi rend="paranum">773</hi><hi rend="dot">.</hi></p>

<p rend="gatha1"> dīyamāne tu pattasmiṃ, yassa so na ca ruccati.</p>

<p rend="gathalast">appicchatāya vā pattaṃ, taṃ na gaṇhāti vaṭṭati..</p>

<p rend="hangnum" n="774"><hi rend="paranum">774</hi><hi rend="dot">.</hi></p>

<p rend="gatha1"> apattassa tu bhikkhussa.</p>

<p rend="gatha2">na dātabboti dīpito.</p>

<p rend="gatha3">tattha yo pattapariyanto.</p>

<p rend="gathalast">so deyyo tassa bhikkhuno..</p>

<p rend="hangnum" n="775"><hi rend="paranum">775</hi><hi rend="dot">.</hi></p>

<p rend="gatha1"> sace so taṃ jigucchanto, appadese ṭhapeti vā.</p>

<p rend="gathalast">vissajjeti abhogena, paribhuñjati dukkaṭaṃ..</p>

<p rend="hangnum" n="776"><hi rend="paranum">776</hi><hi rend="dot">.</hi></p>

<p rend="gatha1"> naṭṭhe <pb ed="M" n="0.0074"/> bhinnepi vā patte, anāpatti pakāsitā.</p>

<p rend="gathalast">attano ñātakādīnaṃ, gaṇhato vā dhanena vā..</p>

<p rend="hangnum" n="777"><hi rend="paranum">777</hi><hi rend="dot">.</hi></p>

<p rend="gatha1"> sañcarittasamuṭṭhānaṃ<pb ed="V" n="0.0065"/>, kriyaṃ paṇṇattivajjakaṃ.</p>

<p rend="gathalast">kāyakammaṃ vacīkammaṃ, ticittañca tivedanaṃ..</p>

<p rend="centre">dutiyapattakathā.</p>

<p rend="hangnum" n="778"><hi rend="paranum">778</hi><hi rend="dot">.</hi></p>

<p rend="gatha1"> sappiādiṃ purebhattaṃ, bhesajjaṃ paṭigayha hi.</p>

<p rend="gathalast">sāmisampi purebhattaṃ, paribhuñjati vaṭṭati..</p>

<p rend="hangnum" n="779"><hi rend="paranum">779</hi><hi rend="dot">.</hi></p>

<p rend="gatha1"> tato paṭṭhāya sattāhaṃ, taṃ vaṭṭati nirāmisaṃ.</p>

<p rend="gathalast">sattāhātikkame tassa, nissaggiyamudīritaṃ..</p>

<p rend="hangnum" n="780"><hi rend="paranum">780</hi><hi rend="dot">.</hi></p>

<p rend="gatha1"> pacchābhattampi gaṇhitvā, katvā sannidhikārakaṃ.</p>

<p rend="gathalast">sāyato pana sattāhaṃ, vaṭṭateva nirāmisaṃ..</p>

<p rend="hangnum" n="781"><hi rend="paranum">781</hi><hi rend="dot">.</hi></p>

<p rend="gatha1"> purebhattampi pacchā vā, sayamuggahitaṃ pana.</p>

<p rend="gathalast">sarīrabhoge netabbaṃ, sāyituṃ na ca vaṭṭati..</p>

<p rend="hangnum" n="782"><hi rend="paranum">782</hi><hi rend="dot">.</hi></p>

<p rend="gatha1"> navanītaṃ purebhattaṃ, bhikkhunā gahitaṃ sace.</p>

<p rend="gathalast">tāpetvānupasampanno, deti vaṭṭati sāmisaṃ..</p>

<p rend="hangnum" n="783"><hi rend="paranum">783</hi><hi rend="dot">.</hi></p>

<p rend="gatha1"> sayaṃ tāpeti ce bhikkhu, sattāhampi nirāmisaṃ.</p>

<p rend="gathalast">tāpanaṃ navanītassa, sāmapāko na hoti so..</p>

<p rend="hangnum" n="784"><hi rend="paranum">784</hi><hi rend="dot">.</hi></p>

<p rend="gatha1"> pacchābhattaṃ gahetvā ce, yena kenaci tāpitaṃ.</p>

<p rend="gathalast">vaṭṭateva ca taṃ sappi, sattāhampi nirāmisaṃ..</p>

<p rend="hangnum" n="785"><hi rend="paranum">785</hi><hi rend="dot">.</hi></p>

<p rend="gatha1"> khīraṃ dadhiṃ cāpi paṭiggahetvā.</p>

<p rend="gatha2">sayaṃ purebhattamatho karoti.</p>

<p rend="gatha3">sappiṃ purebhattakameva tassa.</p>

<p rend="gathalast">nirāmisaṃ vaṭṭati bhikkhuno taṃ..</p>

<p rend="hangnum" n="786"><hi rend="paranum">786</hi><hi rend="dot">.</hi></p>

<p rend="gatha1"> pacchābhattakato uddhaṃ, taṃ na vaṭṭati sāyituṃ.</p>

<p rend="gathalast">savatthukassa sappissa, gahitattāva bhikkhuno..</p>

<p rend="hangnum" n="787"><hi rend="paranum">787</hi><hi rend="dot">.</hi></p>

<p rend="gatha1"> sattāhātikkamepissa<pb ed="M" n="0.0075"/>, na doso koci vijjati.</p>

<p rend="gathalast">‘‘paṭiggahetvā tānī’’ti, vuttattā hi mahesinā..</p>

<p rend="hangnum" n="788"><hi rend="paranum">788</hi><hi rend="dot">.</hi></p>

<p rend="gatha1"> yathā kappiyasappimhi, nissaggiyamudīritaṃ.</p>

<p rend="gathalast">tathākappiyasappimhi, dukkaṭaṃ paridīpitaṃ..</p>

<p rend="hangnum" n="789"><hi rend="paranum">789</hi><hi rend="dot">.</hi></p>

<p rend="gatha1"> sabbākappiyamaṃsānaṃ<pb ed="V" n="0.0066"/>, vajjetvā maṃsameva ca.</p>

<p rend="gathalast">khīraṃ dadhi ca sappi ca, navanītañca vaṭṭati..</p>

<p rend="hangnum" n="790"><hi rend="paranum">790</hi><hi rend="dot">.</hi></p>

<p rend="gatha1"> ‘‘yesaṃ kappati maṃsañhi, tesaṃ sappī’’ti kiṃ idaṃ?</p>

<p rend="gathalast">paṇītabhojanassāpi, tathā sattāhakālike..</p>

<p rend="hangnum" n="791"><hi rend="paranum">791</hi><hi rend="dot">.</hi></p>

<p rend="gatha1"> nissaggiyassa vatthūnaṃ, paricchedaniyāmanaṃ.</p>

<p rend="gathalast">na cākappiyamaṃsānaṃ, sappiādi nivāritaṃ..</p>

<p rend="hangnum" n="792"><hi rend="paranum">792</hi><hi rend="dot">.</hi></p>

<p rend="gatha1"> navanītepi sappimhi, gahituggahitādike.</p>

<p rend="gathalast">sabbo vuttanayeneva, veditabbo vinicchayo..</p>

<p rend="hangnum" n="793"><hi rend="paranum">793</hi><hi rend="dot">.</hi></p>

<p rend="gatha1"> telabhikkhāya bhikkhūnaṃ, paviṭṭhānaṃ upāsakā.</p>

<p rend="gathalast">telaṃ vā navanītaṃ vā, sappiṃ vā ākiranti hi..</p>

<p rend="hangnum" n="794"><hi rend="paranum">794</hi><hi rend="dot">.</hi></p>

<p rend="gatha1"> bhattasitthāni vā tattha, taṇḍulā vā bhavanti ce.</p>

<p rend="gathalast">ādiccapakkasaṃsaṭṭhaṃ, hoti sattāhakālikaṃ..</p>

<p rend="hangnum" n="795"><hi rend="paranum">795</hi><hi rend="dot">.</hi></p>

<p rend="gatha1"> tilasāsapatelaṃ vā, madhukeraṇḍatelakaṃ.</p>

<p rend="gathalast">gahitaṃ tu purebhattaṃ, sāmisampi nirāmisaṃ..</p>

<p rend="hangnum" n="796"><hi rend="paranum">796</hi><hi rend="dot">.</hi></p>

<p rend="gatha1"> pacchābhattakato uddhaṃ, sāyitabbaṃ nirāmisaṃ.</p>

<p rend="gathalast">sattāhātikkame tesaṃ, vasā nissaggiyaṃ siyā..</p>

<p rend="hangnum" n="797"><hi rend="paranum">797</hi><hi rend="dot">.</hi></p>

<p rend="gatha1"> eraṇḍamadhukaṭṭhīni, sāsapādīni cattanā.</p>

<p rend="gathalast">gahetvā katatelampi, hoti sattāhakālikaṃ..</p>

<p rend="hangnum" n="798"><hi rend="paranum">798</hi><hi rend="dot">.</hi></p>

<p rend="gatha1"> yāvajīvikavatthuttā, tesaṃ tiṇṇampi bhikkhuno.</p>

<p rend="gathalast">savatthugahaṇe tassa, kācāpatti na vijjati..</p>

<p rend="hangnum" n="799"><hi rend="paranum">799</hi><hi rend="dot">.</hi></p>

<p rend="gatha1"> attanā <pb ed="M" n="0.0076"/> yaṃ kataṃ telaṃ, taṃ vaṭṭati nirāmisaṃ.</p>

<p rend="gathalast">sattāhātikkamenassa, hoti nissaggiyaṃ pana..</p>

<p rend="hangnum" n="800"><hi rend="paranum">800</hi><hi rend="dot">.</hi></p>

<p rend="gatha1"> dukkaṭaṃ sāsapādīnaṃ, telatthāyeva bhikkhunā.</p>

<p rend="gathalast">gahetvā ṭhapitānaṃ tu, sattāhātikkame siyā..</p>

<p rend="hangnum" n="801"><hi rend="paranum">801</hi><hi rend="dot">.</hi></p>

<p rend="gatha1"> nāḷikerakarañjānaṃ, telaṃ kuruvakassa ca.</p>

<p rend="gathalast">nimbakosambakānañca, telaṃ bhallātakassa ca..</p>

<p rend="hangnum" n="802"><hi rend="paranum">802</hi><hi rend="dot">.</hi></p>

<p rend="gatha1"> iccevamādikaṃ sabbaṃ, avuttaṃ pāḷiyaṃ pana.</p>

<p rend="gathalast">gahetvā nikkhipantassa, dukkaṭaṃ samayaccaye..</p>

<p rend="hangnum" n="803"><hi rend="paranum">803</hi><hi rend="dot">.</hi></p>

<p rend="gatha1"> yāvakālikabhedañca<pb ed="V" n="0.0067"/>, yāvajīvakameva ca.</p>

<p rend="gathalast">viditvā sesametthāpi, sappinā sadiso nayo..</p>

<p rend="hangnum" n="804"><hi rend="paranum">804</hi><hi rend="dot">.</hi></p>

<p rend="gatha1"> acchamacchavarāhānaṃ, susukāgadrabhassa ca.</p>

<p rend="gathalast">vasānaṃ pana pañcannaṃ, telaṃ pañcavidhaṃ bhave..</p>

<p rend="hangnum" n="805"><hi rend="paranum">805</hi><hi rend="dot">.</hi></p>

<p rend="gatha1"> sabbameva vasātelaṃ, kappiyākappiyassa ca.</p>

<p rend="gathalast">manussānaṃ vasātelaṃ, ṭhapetvā pana vaṭṭati..</p>

<p rend="hangnum" n="806"><hi rend="paranum">806</hi><hi rend="dot">.</hi></p>

<p rend="gatha1"> vasaṃ paṭiggahetvāna, purebhattaṃ panattanā.</p>

<p rend="gathalast">pakkaṃ vaṭṭati saṃsaṭṭhaṃ, sattāhampi nirāmisaṃ..</p>

<p rend="hangnum" n="807"><hi rend="paranum">807</hi><hi rend="dot">.</hi></p>

<p rend="gatha1"> sace anupasampanno, katvā taṃ deti vaṭṭati.</p>

<p rend="gathalast">sāmisampi purebhattaṃ, tato uddhaṃ nirāmisaṃ..</p>

<p rend="hangnum" n="808"><hi rend="paranum">808</hi><hi rend="dot">.</hi></p>

<p rend="gatha1"> paṭiggahetuṃ kātuṃ vā, pacchābhattaṃ na vaṭṭati.</p>

<p rend="gathalast">seso vuttanayeneva, veditabbo vibhāvinā..</p>

<p rend="hangnum" n="809"><hi rend="paranum">809</hi><hi rend="dot">.</hi></p>

<p rend="gatha1"> gahitañhi purebhattaṃ, madhuṃ madhukarīkataṃ.</p>

<p rend="gathalast">vaṭṭateva purebhattaṃ, sāmisampi nirāmisaṃ..</p>

<p rend="hangnum" n="810"><hi rend="paranum">810</hi><hi rend="dot">.</hi></p>

<p rend="gatha1"> pacchābhattakato <pb ed="M" n="0.0077"/> uddhaṃ, sattāhampi nirāmisaṃ.</p>

<p rend="gathalast">sattāhātikkame doso, vatthūnaṃ gaṇanāvasā..</p>

<p rend="hangnum" n="811"><hi rend="paranum">811</hi><hi rend="dot">.</hi></p>

<p rend="gatha1"> ucchumhā pana nibbattaṃ, pakkāpakkaṃ ghanāghanaṃ.</p>

<p rend="gathalast">rasādi pana taṃ sabbaṃ, ‘‘phāṇita’’nti pavuccati..</p>

<p rend="hangnum" n="812"><hi rend="paranum">812</hi><hi rend="dot">.</hi></p>

<p rend="gatha1"> phāṇitaṃ tu purebhattaṃ, gahitaṃ pana vaṭṭati.</p>

<p rend="gathalast">sāmisampi purebhattaṃ, tato uddhaṃ nirāmisaṃ..</p>

<p rend="hangnum" n="813"><hi rend="paranum">813</hi><hi rend="dot">.</hi></p>

<p rend="gatha1"> asaṃsaṭṭhena ucchussa, rasena kataphāṇitaṃ.</p>

<p rend="gathalast">gahitena purebhattaṃ, tadaheva nirāmisaṃ..</p>

<p rend="hangnum" n="814"><hi rend="paranum">814</hi><hi rend="dot">.</hi></p>

<p rend="gatha1"> ucchuṃ paṭiggahetvāna, katepesa nayo mato.</p>

<p rend="gathalast">pacchābhattakato uddhaṃ, taṃ na vaṭṭati sāyituṃ..</p>

<p rend="hangnum" n="815"><hi rend="paranum">815</hi><hi rend="dot">.</hi></p>

<p rend="gatha1"> gahitattā savatthussa, sattāhātikkamepi ca.</p>

<p rend="gathalast">hoti tassa anāpatti, pacchābhattaṃ katepi ca..</p>

<p rend="hangnum" n="816"><hi rend="paranum">816</hi><hi rend="dot">.</hi></p>

<p rend="gatha1"> saṃsaṭṭhañca purebhattaṃ, gahitaṃ tamupāsako.</p>

<p rend="gathalast">tadahe deti ce katvā, sāmisampi ca vaṭṭati..</p>

<p rend="hangnum" n="817"><hi rend="paranum">817</hi><hi rend="dot">.</hi></p>

<p rend="gatha1"> saṃsaṭṭhena <pb ed="V" n="0.0068"/> purebhattaṃ, gahitena sayaṃkataṃ.</p>

<p rend="gathalast">pacchābhattaṃ katañcāpi, sattāhampi nirāmisaṃ..</p>

<p rend="hangnum" n="818"><hi rend="paranum">818</hi><hi rend="dot">.</hi></p>

<p rend="gatha1"> kataṃ madhukapupphānaṃ, phāṇitaṃ sītavārinā.</p>

<p rend="gathalast">sāmisampi purebhattaṃ, tato uddhaṃ nirāmisaṃ..</p>

<p rend="hangnum" n="819"><hi rend="paranum">819</hi><hi rend="dot">.</hi></p>

<p rend="gatha1"> sattāhātikkamepissa, dukkaṭaṃ paridīpitaṃ.</p>

<p rend="gathalast">pakkhipitvā kataṃ khīraṃ, hoti taṃ yāvakālikaṃ..</p>

<p rend="hangnum" n="820"><hi rend="paranum">820</hi><hi rend="dot">.</hi></p>

<p rend="gatha1"> phalānaṃ pana sabbesaṃ, yāvakālikasaññinaṃ.</p>

<p rend="gathalast">yāvakālikamicceva, phāṇitaṃ paridīpitaṃ..</p>

<p rend="hangnum" n="821"><hi rend="paranum">821</hi><hi rend="dot">.</hi></p>

<p rend="gatha1"> pacchābhattampi bhikkhussa, paccaye sati kevalaṃ.</p>

<p rend="gathalast">kālikā pana vaṭṭanti, purebhattaṃ yathāsukhaṃ..</p>

<p rend="hangnum" n="822"><hi rend="paranum">822</hi><hi rend="dot">.</hi></p>

<p rend="gatha1"> labhitvā pana nissaṭṭhaṃ, taṃ tu sattāhakālikaṃ.</p>

<p rend="gathalast">aruādīni makkhetuṃ, sāyituṃ vā na vaṭṭati..</p>

<p rend="hangnum" n="823"><hi rend="paranum">823</hi><hi rend="dot">.</hi></p>

<p rend="gatha1"> aññassa <pb ed="M" n="0.0078"/> pana bhikkhussa, kāyabhoge ca vaṭṭati.</p>

<p rend="gathalast">cajitvā nirapekkhova, labhitvā puna sāyituṃ..</p>

<p rend="hangnum" n="824"><hi rend="paranum">824</hi><hi rend="dot">.</hi></p>

<p rend="gatha1"> anāpatti adhiṭṭheti, vissajjeti vinassati.</p>

<p rend="gathalast">acchinditvā ca vissāsaṃ, gaṇhatummattakādino..</p>

<p rend="hangnum" n="825"><hi rend="paranum">825</hi><hi rend="dot">.</hi></p>

<p rend="gatha1"> samuṭṭhānādayo sabbe, kathinena samā matā.</p>

<p rend="gathalast">sadākathinacittena, paṭhameneva satthunā..</p>

<p rend="centre">bhesajjasikkhāpadakathā.</p>

<p rend="hangnum" n="826"><hi rend="paranum">826</hi><hi rend="dot">.</hi></p>

<p rend="gatha1"> māso sesoti gimhānaṃ, pariyeseyya sāṭikaṃ.</p>

<p rend="gathalast">addhamāsova sesoti, katvā paridahe budho..</p>

<p rend="hangnum" n="827"><hi rend="paranum">827</hi><hi rend="dot">.</hi></p>

<p rend="gatha1"> katvā pana satuppādaṃ, vassasāṭikacīvaraṃ.</p>

<p rend="gathalast">nipphādentassa bhikkhussa, samaye piṭṭhisammate..</p>

<p rend="hangnum" n="828"><hi rend="paranum">828</hi><hi rend="dot">.</hi></p>

<p rend="gatha1"> hoti nissaggiyāpatti, ñātakāññātakādino.</p>

<p rend="gathalast">tesuyeva ca viññattiṃ, katvā nipphādane tathā..</p>

<p rend="hangnum" n="829"><hi rend="paranum">829</hi><hi rend="dot">.</hi></p>

<p rend="gatha1"> katvā pana satuppādaṃ, samaye kucchisaññite.</p>

<p rend="gathalast">nipphādentassa bhikkhussa, vatthamaññātakādino..</p>

<p rend="hangnum" n="830"><hi rend="paranum">830</hi><hi rend="dot">.</hi></p>

<p rend="gatha1"> tassādinnakapubbesu<pb ed="V" n="0.0069"/>, vattabhedena dukkaṭaṃ.</p>

<p rend="gathalast">karoto tatra viññattiṃ, nissaggiyamudīritaṃ..</p>

<p rend="hangnum" n="831"><hi rend="paranum">831</hi><hi rend="dot">.</hi></p>

<p rend="gatha1"> ovassāpeti ce kāyaṃ, naggo satipi cīvare.</p>

<p rend="gathalast">nhānassa pariyosāne, dukkaṭaṃ vivaṭaṅgaṇe..</p>

<p rend="hangnum" n="832"><hi rend="paranum">832</hi><hi rend="dot">.</hi></p>

<p rend="gatha1"> ūnake pana māsasmiṃ, atirekoti saññino.</p>

<p rend="gathalast">tattha vematikassāpi, hoti āpatti dukkaṭaṃ..</p>

<p rend="hangnum" n="833"><hi rend="paranum">833</hi><hi rend="dot">.</hi></p>

<p rend="gatha1"> acchinnacīvarassāpi, anāpattāpadāsupi.</p>

<p rend="gathalast">nhānakoṭṭhakavāpīsu, nhāyantassa ca bhikkhuno..</p>

<p rend="hangnum" n="834"><hi rend="paranum">834</hi><hi rend="dot">.</hi></p>

<p rend="gatha1"> sañcarittasamuṭṭhānaṃ<pb ed="M" n="0.0079"/>, kriyaṃ paṇṇattivajjakaṃ.</p>

<p rend="gathalast">kāyakammaṃ vacīkammaṃ, ticittañca tivedanaṃ..</p>

<p rend="centre">vassikasāṭikakathā.</p>

<p rend="hangnum" n="835"><hi rend="paranum">835</hi><hi rend="dot">.</hi></p>

<p rend="gatha1"> sāmaṃ tu cīvaraṃ datvā, acchindantassa taṃ puna.</p>

<p rend="gathalast">sakasaññāya bhikkhussa, tassa nissaggiyaṃ siyā..</p>

<p rend="hangnum" n="836"><hi rend="paranum">836</hi><hi rend="dot">.</hi></p>

<p rend="gatha1"> ekāyeva panāpatti, ekamacchindato siyā.</p>

<p rend="gathalast">bahūni ekabaddhāni, acchindantassa vā tathā..</p>

<p rend="hangnum" n="837"><hi rend="paranum">837</hi><hi rend="dot">.</hi></p>

<p rend="gatha1"> visuṃ ṭhitāni ekeka-māharāpayato pana.</p>

<p rend="gathalast">vatthānaṃ gaṇanāyassa, āpattigaṇanā siyā..</p>

<p rend="hangnum" n="838"><hi rend="paranum">838</hi><hi rend="dot">.</hi></p>

<p rend="gatha1"> ‘‘mayā dinnāni sabbāni, āharā’’ti ca bhāsato.</p>

<p rend="gathalast">ekena vacaneneva, honti āpattiyo bahū..</p>

<p rend="hangnum" n="839"><hi rend="paranum">839</hi><hi rend="dot">.</hi></p>

<p rend="gatha1"> āṇāpeti sace aññaṃ, bhikkhuṃ gaṇhāti cīvaraṃ.</p>

<p rend="gathalast">bahūni gaṇhatāṇatto, ekaṃ pācittiyaṃ siyā..</p>

<p rend="hangnum" n="840"><hi rend="paranum">840</hi><hi rend="dot">.</hi></p>

<p rend="gatha1"> ‘‘mayā dinnāni sabbāni, gaṇhā’’ti vadato pana.</p>

<p rend="gathalast">ekāyassa ca vācāya, honti āpattiyo bahū..</p>

<p rend="hangnum" n="841"><hi rend="paranum">841</hi><hi rend="dot">.</hi></p>

<p rend="gatha1"> ‘‘saṅghāṭimuttarāsaṅgaṃ, gaṇha gaṇhā’’ti bhāsato.</p>

<p rend="gathalast">hoti vācāya vācāya, āṇāpentassa dukkaṭaṃ..</p>

<p rend="hangnum" n="842"><hi rend="paranum">842</hi><hi rend="dot">.</hi></p>

<p rend="gatha1"> vikappanupagaṃ kiñci, ṭhapetvā pacchimaṃ paraṃ.</p>

<p rend="gathalast">aññaṃ pana parikkhāraṃ, chindāpentassa dukkaṭaṃ..</p>

<p rend="hangnum" n="843"><hi rend="paranum">843</hi><hi rend="dot">.</hi></p>

<p rend="gatha1"> ṭhapetvā <pb ed="V" n="0.0070"/> upasampannaṃ, aññesaṃ cīvarādikaṃ.</p>

<p rend="gathalast">acchindatopi bhikkhussa, hoti āpatti dukkaṭaṃ..</p>

<p rend="hangnum" n="844"><hi rend="paranum">844</hi><hi rend="dot">.</hi></p>

<p rend="gatha1"> evaṃ anupasampanne, upasampannasaññino.</p>

<p rend="gathalast">tattha vematikassāpi, acchindantassa dukkaṭaṃ..</p>

<p rend="hangnum" n="845"><hi rend="paranum">845</hi><hi rend="dot">.</hi></p>

<p rend="gatha1"> so <pb ed="M" n="0.0080"/> vā deti sace tuṭṭho, duṭṭho vissāsameva vā.</p>

<p rend="gathalast">gaṇhatopi anāpatti, tathā ummattakādino..</p>

<p rend="hangnum" n="846"><hi rend="paranum">846</hi><hi rend="dot">.</hi></p>

<p rend="gatha1"> adinnādānatulyāva, samuṭṭhānādayo nayā.</p>

<p rend="gathalast">aññatra vedanāyettha, hoti sā dukkhavedanā..</p>

<p rend="centre">cīvaracchindanakathā.</p>

<p rend="hangnum" n="847"><hi rend="paranum">847</hi><hi rend="dot">.</hi></p>

<p rend="gatha1"> viññāpetvā sace suttaṃ, chabbidhaṃ sānulomikaṃ.</p>

<p rend="gathalast">cīvaraṃ tantavāyehi, vāyāpeti na vaṭṭati..</p>

<p rend="hangnum" n="848"><hi rend="paranum">848</hi><hi rend="dot">.</hi></p>

<p rend="gatha1"> sāmaṃ viññāpitaṃ suttaṃ, akappiyamudīritaṃ.</p>

<p rend="gathalast">tantavāyopi viññatto, tathā aññātakādiko..</p>

<p rend="hangnum" n="849"><hi rend="paranum">849</hi><hi rend="dot">.</hi></p>

<p rend="gatha1"> viññattatantavāyena, suttenākappiyena ca.</p>

<p rend="gathalast">cīvaraṃ vāyāpentassa, nissaggiyamudīritaṃ..</p>

<p rend="hangnum" n="850"><hi rend="paranum">850</hi><hi rend="dot">.</hi></p>

<p rend="gatha1"> vidatthimatte dīghena, hatthamatte tirīyato.</p>

<p rend="gathalast">vīte nissaggiyaṃ vuttaṃ, phalake phalakepi ca..</p>

<p rend="hangnum" n="851"><hi rend="paranum">851</hi><hi rend="dot">.</hi></p>

<p rend="gatha1"> teneva kappiyaṃ suttaṃ, vāyāpentassa dukkaṭaṃ.</p>

<p rend="gathalast">tatheva tantavāyena, kappiyena akappiyaṃ..</p>

<p rend="hangnum" n="852"><hi rend="paranum">852</hi><hi rend="dot">.</hi></p>

<p rend="gatha1"> ekantarikato vāpi, dīghato vā tirīyato.</p>

<p rend="gathalast">kappiyākappiyeheva, vīte suttehi dukkaṭaṃ..</p>

<p rend="hangnum" n="853"><hi rend="paranum">853</hi><hi rend="dot">.</hi></p>

<p rend="gatha1"> kappiyākappiyeheva, tantavāyehi ve kate.</p>

<p rend="gathalast">kappiyākappiyaṃ suttaṃ, missetvā tassa dukkaṭaṃ..</p>

<p rend="hangnum" n="854"><hi rend="paranum">854</hi><hi rend="dot">.</hi></p>

<p rend="gatha1"> sace akappiyaṃ suttaṃ, vāreneva vinanti te.</p>

<p rend="gathalast">dassetvāva paricchedaṃ, akappiyavite pana..</p>

<p rend="hangnum" n="855"><hi rend="paranum">855</hi><hi rend="dot">.</hi></p>

<p rend="gatha1"> pācittiyaṃ pamāṇasmiṃ, tadūne dukkaṭaṃ siyā.</p>

<p rend="gathalast">itarena vite vatthe, ubhayattheva dukkaṭaṃ..</p>

<p rend="hangnum" n="856"><hi rend="paranum">856</hi><hi rend="dot">.</hi></p>

<p rend="gatha1"> dvepi <pb ed="M" n="0.0081"/><pb ed="V" n="0.0071"/> vemaṃ gahetvā vā, ekato vā vinanti ce.</p>

<p rend="gathalast">phalake phalake tassa, dukkaṭaṃ paridīpitaṃ..</p>

<p rend="hangnum" n="857"><hi rend="paranum">857</hi><hi rend="dot">.</hi></p>

<p rend="gatha1"> eteneva upāyena, bhede sabbattha sādhukaṃ.</p>

<p rend="gathalast">āpattibhedo viññeyyo, viññunā vinayaññunā..</p>

<p rend="hangnum" n="858"><hi rend="paranum">858</hi><hi rend="dot">.</hi></p>

<p rend="gatha1"> kappiyo tantavāyopi, sace suttampi kappiyaṃ.</p>

<p rend="gathalast">cīvaraṃ vāyāpentassa, anāpatti pakāsitā..</p>

<p rend="hangnum" n="859"><hi rend="paranum">859</hi><hi rend="dot">.</hi></p>

<p rend="gatha1"> anāpatti parissāve, āyoge aṃsabaddhake.</p>

<p rend="gathalast">samuṭṭhānādayo sabbe, sañcarittasamā matā..</p>

<p rend="centre">suttaviññattikathā.</p>

<p rend="hangnum" n="860"><hi rend="paranum">860</hi><hi rend="dot">.</hi></p>

<p rend="gatha1"> appavāritañātīnaṃ, tantavāye samecca ce.</p>

<p rend="gathalast">vikappaṃ cīvare bhikkhu, āpajjati na vaṭṭati..</p>

<p rend="hangnum" n="861"><hi rend="paranum">861</hi><hi rend="dot">.</hi></p>

<p rend="gatha1"> dīghāyatappitatthāya, suttavaḍḍhanake kate.</p>

<p rend="gathalast">bhikkhu nissaggiyāpattiṃ, āpajjati na saṃsayo..</p>

<p rend="hangnum" n="862"><hi rend="paranum">862</hi><hi rend="dot">.</hi></p>

<p rend="gatha1"> bhikkhuno ñātakādīnaṃ, tantavāyesu attano.</p>

<p rend="gathalast">dhanenaññassa catthāya, anāpattiṃ viniddise..</p>

<p rend="hangnum" n="863"><hi rend="paranum">863</hi><hi rend="dot">.</hi></p>

<p rend="gatha1"> vāyāpentassa appagghaṃ, mahagghaṃ kattukāmino.</p>

<p rend="gathalast">tathā ummattakādīnaṃ, sesaṃ vuttamanantare..</p>

<p rend="centre">pesakārakathā.</p>

<p rend="hangnum" n="864"><hi rend="paranum">864</hi><hi rend="dot">.</hi></p>

<p rend="gatha1"> vassaṃvuṭṭhe yamuddissa, bhikkhū dīyati cīvaraṃ.</p>

<p rend="gathalast">pavāraṇāya pubbeva, taṃ hotaccekacīvaraṃ..</p>

<p rend="hangnum" n="865"><hi rend="paranum">865</hi><hi rend="dot">.</hi></p>

<p rend="gatha1"> pure pavāraṇāyeva, bhājetvā yadi gayhati.</p>

<p rend="gathalast">vassacchedo na kātabbo, saṅghikaṃ taṃ karoti ce..</p>

<p rend="hangnum" n="866"><hi rend="paranum">866</hi><hi rend="dot">.</hi></p>

<p rend="gatha1"> anāpatti <pb ed="M" n="0.0082"/> adhiṭṭheti, antosamayameva taṃ.</p>

<p rend="gathalast">vissajjeti vikappeti, vinassati ca ḍayhati..</p>

<p rend="hangnum" n="867"><hi rend="paranum">867</hi><hi rend="dot">.</hi></p>

<p rend="gatha1"> tassaccāyikavatthassa, kathine tu anatthate.</p>

<p rend="gathalast">parihārekamāsova, dasāhaparamo mato..</p>

<p rend="hangnum" n="868"><hi rend="paranum">868</hi><hi rend="dot">.</hi></p>

<p rend="gatha1"> atthate <pb ed="V" n="0.0072"/> kathine tassa, pañca māsā pakāsitā.</p>

<p rend="gathalast">parihāro munindena, dasāhaparamā pana..</p>

<p rend="hangnum" n="869"><hi rend="paranum">869</hi><hi rend="dot">.</hi></p>

<p rend="gatha1"> samuṭṭhānādayo sabbe, kathinena samā matā.</p>

<p rend="gathalast">paṭhamenākriyācittaṃ, ticittañca tivedanaṃ..</p>

<p rend="centre">accekacīvarakathā.</p>

<p rend="hangnum" n="870"><hi rend="paranum">870</hi><hi rend="dot">.</hi></p>

<p rend="gatha1"> vasitvā pana ce bhikkhu, pubbakattikapuṇṇamaṃ.</p>

<p rend="gathalast">ṭhapetvā cīvaraṃ gāme, paccaye sati tādise..</p>

<p rend="hangnum" n="871"><hi rend="paranum">871</hi><hi rend="dot">.</hi></p>

<p rend="gatha1"> chārattaparamaṃ tena, vasitabbaṃ vinā tato.</p>

<p rend="gathalast">uttariṃ vasato doso, vinā saṅghassa sammutiṃ..</p>

<p rend="hangnum" n="872"><hi rend="paranum">872</hi><hi rend="dot">.</hi></p>

<p rend="gatha1"> kattikeyeva māsasmiṃ, paṭhamāya pavārito.</p>

<p rend="gathalast">pacchimena pamāṇena, yutte sāsaṅkasammate..</p>

<p rend="hangnum" n="873"><hi rend="paranum">873</hi><hi rend="dot">.</hi></p>

<p rend="gatha1"> senāsane vasantova, ṭhapetuṃ ekacīvaraṃ.</p>

<p rend="gathalast">caturaṅgasamāyoge, labhatīti pakāsito..</p>

<p rend="hangnum" n="874"><hi rend="paranum">874</hi><hi rend="dot">.</hi></p>

<p rend="gatha1"> yaṃ gāmaṃ gocaraṃ katvā, bhikkhu āraññake vase.</p>

<p rend="gathalast">tasmiṃ gāme ṭhapetuṃ taṃ, māsamekaṃ tu vaṭṭati..</p>

<p rend="hangnum" n="875"><hi rend="paranum">875</hi><hi rend="dot">.</hi></p>

<p rend="gatha1"> aññattheva vasantassa, chārattaparamaṃ mataṃ.</p>

<p rend="gathalast">ayamassa adhippāyo, paṭicchanno pakāsito..</p>

<p rend="hangnum" n="876"><hi rend="paranum">876</hi><hi rend="dot">.</hi></p>

<p rend="gatha1"> senāsanamathāgantvā, sattamaṃ aruṇaṃ pana.</p>

<p rend="gathalast">uṭṭhāpetuṃ vidūrattā, asakkontassa bhikkhuno..</p>

<p rend="hangnum" n="877"><hi rend="paranum">877</hi><hi rend="dot">.</hi></p>

<p rend="gatha1"> gāmasīmampi <pb ed="M" n="0.0083"/> vā gantvā, vasitvā yattha katthaci.</p>

<p rend="gathalast">cīvarassa pavattiṃ so, ñatvā gacchati vaṭṭati..</p>

<p rend="hangnum" n="878"><hi rend="paranum">878</hi><hi rend="dot">.</hi></p>

<p rend="gatha1"> evañcāpi asakkonto, ñatvā tattheva paṇḍito.</p>

<p rend="gathalast">khippaṃ paccuddhare ṭhāne, atireke hi tiṭṭhati..</p>

<p rend="hangnum" n="879"><hi rend="paranum">879</hi><hi rend="dot">.</hi></p>

<p rend="gatha1"> vissajjeti anāpatti, vinassati ca ḍayhati.</p>

<p rend="gathalast">acchindane ca vissāse, bhikkhusammutiyāpi vā..</p>

<p rend="hangnum" n="880"><hi rend="paranum">880</hi><hi rend="dot">.</hi></p>

<p rend="gatha1"> samuṭṭhānādayo <pb ed="V" n="0.0073"/> sabbe, kathinena samā matā.</p>

<p rend="gathalast">dutiyena, munindena, tena sāsaṅkasammate..</p>

<p rend="centre">sāsaṅkakathā.</p>

<p rend="hangnum" n="881"><hi rend="paranum">881</hi><hi rend="dot">.</hi></p>

<p rend="gatha1"> jānaṃ pariṇataṃ lābhaṃ, bhikkhusaṅghassa yo pana.</p>

<p rend="gathalast">attano pariṇāmeyya, tassa nissaggiyaṃ siyā..</p>

<p rend="hangnum" n="882"><hi rend="paranum">882</hi><hi rend="dot">.</hi></p>

<p rend="gatha1"> sace ‘‘aññassa dehī’’ti, pariṇāmeti bhikkhuno.</p>

<p rend="gathalast">suddhikaṃ suddhacittena, pācittiyamudīritaṃ..</p>

<p rend="hangnum" n="883"><hi rend="paranum">883</hi><hi rend="dot">.</hi></p>

<p rend="gatha1"> cīvaraṃ vā parasseka-mekaṃ vā pana attano.</p>

<p rend="gathalast">pariṇāmeyya ce saddhiṃ, dve pācittiyo siyuṃ..</p>

<p rend="hangnum" n="884"><hi rend="paranum">884</hi><hi rend="dot">.</hi></p>

<p rend="gatha1"> saṅghassa pana yaṃ dinnaṃ, taṃ gahetuṃ na vaṭṭati.</p>

<p rend="gathalast">saṅghasseva padātabbo, adentassa parājayo..</p>

<p rend="hangnum" n="885"><hi rend="paranum">885</hi><hi rend="dot">.</hi></p>

<p rend="gatha1"> cetiyassa ca saṅghassa, puggalassapi vā pana.</p>

<p rend="gathalast">aññassa poṇamaññassa, pariṇāmeyya dukkaṭaṃ..</p>

<p rend="hangnum" n="886"><hi rend="paranum">886</hi><hi rend="dot">.</hi></p>

<p rend="gatha1"> yo panantamaso bhikkhu, sunakhassapi oṇataṃ.</p>

<p rend="gathalast">sunakhassa panaññassa, pariṇāmeyya dukkaṭaṃ..</p>

<p rend="hangnum" n="887"><hi rend="paranum">887</hi><hi rend="dot">.</hi></p>

<p rend="gatha1"> idañhi <pb ed="M" n="0.0084"/> tisamuṭṭhānaṃ, kriyaṃ saññāvimokkhakaṃ.</p>

<p rend="gathalast">kāyakammaṃ vacīkammaṃ, ticittañca tivedanaṃ..</p>

<p rend="centre">pariṇatakathā.</p>

<p rend="centre">pattavaggo tatiyo.</p>

<p rend="hangnum" n="888"><hi rend="paranum">888</hi><hi rend="dot">.</hi></p>

<p rend="gatha1"> tenekavatthuggataraṅgamālaṃ.</p>

<p rend="gatha2">sīlantamāpattivipattigāhaṃ.</p>

<p rend="gatha3">taranti paññattimahāsamuddaṃ.</p>

<p rend="gathalast">vinicchayaṃ ye panimaṃ taranti..</p>

<p rend="centre">iti vinayavinicchaye nissaggiyakathā niṭṭhitā.</p>

<p rend="title">pācittiyakathā</p>

<p rend="hangnum" n="889"><hi rend="paranum">889</hi><hi rend="dot">.</hi></p>

<p rend="gatha1"> sampajānamusāvāde<pb ed="V" n="0.0074"/>, pācittiyamudīritaṃ.</p>

<p rend="gathalast">davā ravā bhaṇantassa, na dosummattakādino..</p>

<p rend="hangnum" n="890"><hi rend="paranum">890</hi><hi rend="dot">.</hi></p>

<p rend="gatha1"> aññatthāpattiyo pañca, musāvādassa kāraṇā.</p>

<p rend="gathalast">samuṭṭhānādayo sabbe, adinnādānatulyakā..</p>

<p rend="centre">sampajānamusāvādakathā.</p>

<p rend="hangnum" n="891"><hi rend="paranum">891</hi><hi rend="dot">.</hi></p>

<p rend="gatha1"> jātiādīsu vuttesu, dasasvakkosavatthusu.</p>

<p rend="gathalast">bhūtena vā abhūtena, yena kenaci vatthunā..</p>

<p rend="hangnum" n="892"><hi rend="paranum">892</hi><hi rend="dot">.</hi></p>

<p rend="gatha1"> yāya kāyaci bhāsāya, hatthamuddāya vā pana.</p>

<p rend="gathalast">pārājikamanāpannaṃ, bhikkhumāpannameva vā..</p>

<p rend="hangnum" n="893"><hi rend="paranum">893</hi><hi rend="dot">.</hi></p>

<p rend="gatha1"> aññatraññāpadesena, omasantassa bhikkhuno.</p>

<p rend="gathalast">tattha pācittiyāpatti, sambuddhena pakāsitā..</p>

<p rend="hangnum" n="894"><hi rend="paranum">894</hi><hi rend="dot">.</hi></p>

<p rend="gatha1"> tehevaññāpadesena<pb ed="M" n="0.0085"/>, pāḷimuttapadehipi.</p>

<p rend="gathalast">sabbatthānupasampannaṃ, akkosantassa dukkaṭaṃ..</p>

<p rend="hangnum" n="895"><hi rend="paranum">895</hi><hi rend="dot">.</hi></p>

<p rend="gatha1"> anakkositukāmassa, kevalaṃ davakamyatā.</p>

<p rend="gathalast">vadato pana sabbattha, dubbhāsitamudīritaṃ..</p>

<p rend="hangnum" n="896"><hi rend="paranum">896</hi><hi rend="dot">.</hi></p>

<p rend="gatha1"> paviṭṭhānupasampanna-ṭṭhāne idha ca bhikkhunī.</p>

<p rend="gathalast">anāpatti purakkhatvā, atthadhammānusāsaniṃ..</p>

<p rend="hangnum" n="897"><hi rend="paranum">897</hi><hi rend="dot">.</hi></p>

<p rend="gatha1"> vadato pana bhikkhussa, samuṭṭhānādayo nayā.</p>

<p rend="gathalast">anantarasamā vuttā, dukkhā hotettha vedanā..</p>

<p rend="centre">omasavādakathā.</p>

<p rend="hangnum" n="898"><hi rend="paranum">898</hi><hi rend="dot">.</hi></p>

<p rend="gatha1"> āpatti bhikkhupesuññe, duvidhākārato siyā.</p>

<p rend="gathalast">attano piyakāmassa, parabhedatthinopi vā..</p>

<p rend="hangnum" n="899"><hi rend="paranum">899</hi><hi rend="dot">.</hi></p>

<p rend="gatha1"> akkosantassa pariyāya-pāḷimuttanayehi ca.</p>

<p rend="gathalast">vacanassupasaṃhāre, hoti āpatti dukkaṭaṃ..</p>

<p rend="hangnum" n="900"><hi rend="paranum">900</hi><hi rend="dot">.</hi></p>

<p rend="gatha1"> tathā <pb ed="V" n="0.0075"/> anupasampanna-akkosaṃ haratopi ca.</p>

<p rend="gathalast">ṭhitā anupasampanna-ṭṭhāne idha ca bhikkhunī..</p>

<p rend="hangnum" n="901"><hi rend="paranum">901</hi><hi rend="dot">.</hi></p>

<p rend="gatha1"> na ceva piyakāmassa, na ca bhedatthinopi vā.</p>

<p rend="gathalast">pāpānaṃ garahatthāya, vadantassa ca bhikkhuno..</p>

<p rend="hangnum" n="902"><hi rend="paranum">902</hi><hi rend="dot">.</hi></p>

<p rend="gatha1"> tathā ummattakādīnaṃ, anāpattīti dīpitā.</p>

<p rend="gathalast">samuṭṭhānādayo sabbe, adinnādānasādisā..</p>

<p rend="centre">pesuññakathā.</p>

<p rend="hangnum" n="903"><hi rend="paranum">903</hi><hi rend="dot">.</hi></p>

<p rend="gatha1"> ṭhapetvā bhikkhuniṃ bhikkhuṃ, aññena piṭakattayaṃ.</p>

<p rend="gathalast">dhammaṃ saha bhaṇantassa, tassa pācittiyaṃ siyā..</p>

<p rend="hangnum" n="904"><hi rend="paranum">904</hi><hi rend="dot">.</hi></p>

<p rend="gatha1"> rājovādādayo <pb ed="M" n="0.0086"/> vuttā, <hi rend="bold">mahāpaccariyā</hi>disu.</p>

<p rend="gathalast">anāruḷhesu saṅgītiṃ, āpattijanakāti hi..</p>

<p rend="hangnum" n="905"><hi rend="paranum">905</hi><hi rend="dot">.</hi></p>

<p rend="gatha1"> dukkaṭaṃ hoti bhikkhusmiṃ, tathā bhikkhuniyāpi ca.</p>

<p rend="gathalast">bhikkhussānupasampanna-saññino vimatissa vā..</p>

<p rend="hangnum" n="906"><hi rend="paranum">906</hi><hi rend="dot">.</hi></p>

<p rend="gatha1"> ekato uddisāpeti, sajjhāyaṃ vā karoti yo.</p>

<p rend="gathalast">bhaṇantaṃ paguṇaṃ ganthaṃ, opāteti ca yo pana..</p>

<p rend="hangnum" n="907"><hi rend="paranum">907</hi><hi rend="dot">.</hi></p>

<p rend="gatha1"> tassa cānupasampanna-santike gaṇhatopi ca.</p>

<p rend="gathalast">uddesaṃ tu anāpatti, bhaṇane tena ekato..</p>

<p rend="hangnum" n="908"><hi rend="paranum">908</hi><hi rend="dot">.</hi></p>

<p rend="gatha1"> vācato ca samuṭṭhāti, vācācittadvayāpi ca.</p>

<p rend="gathalast">samuṭṭhānamidaṃ vuttaṃ, padasodhammasaññitaṃ..</p>

<p rend="centre">padasodhammakathā.</p>

<p rend="hangnum" n="909"><hi rend="paranum">909</hi><hi rend="dot">.</hi></p>

<p rend="gatha1"> sabbacchannaparicchanne, nipajjeyya sace pana.</p>

<p rend="gathalast">yebhuyyena paricchanne, channe senāsanepi vā..</p>

<p rend="hangnum" n="910"><hi rend="paranum">910</hi><hi rend="dot">.</hi></p>

<p rend="gatha1"> tissannaṃ pana rattīnaṃ, uddhaṃ yo pana rattiyaṃ.</p>

<p rend="gathalast">ṭhapetvā bhikkhuṃ aññena, tassa pācittiyaṃ siyā..</p>

<p rend="hangnum" n="911"><hi rend="paranum">911</hi><hi rend="dot">.</hi></p>

<p rend="gatha1"> vatthuṃ yaṃ pana niddiṭṭhaṃ, methunassa pahonakaṃ.</p>

<p rend="gathalast">āpatyantamaso tena, tiracchānagatenapi..</p>

<p rend="hangnum" n="912"><hi rend="paranum">912</hi><hi rend="dot">.</hi></p>

<p rend="gatha1"> nipanne <pb ed="V" n="0.0076"/> upasampanne, itaro ce nipajjati.</p>

<p rend="gathalast">itarasmiṃ nipanne vā, sace bhikkhu nipajjati..</p>

<p rend="hangnum" n="913"><hi rend="paranum">913</hi><hi rend="dot">.</hi></p>

<p rend="gatha1"> ubhinnaṃ uṭṭhahitvā vā, nipajjanapayogato.</p>

<p rend="gathalast">āpattānupasampanna-gaṇanāyapi vā siyā..</p>

<p rend="hangnum" n="914"><hi rend="paranum">914</hi><hi rend="dot">.</hi></p>

<p rend="gatha1"> sace pidhāya vā gabbhaṃ, nipajjatipidhāya vā.</p>

<p rend="gathalast">āpattatthaṅgate sūriye, catutthadivase siyā..</p>

<p rend="hangnum" n="915"><hi rend="paranum">915</hi><hi rend="dot">.</hi></p>

<p rend="gatha1"> diyaḍḍhahatthubbedhena<pb ed="M" n="0.0087"/>, pākāracayanādinā.</p>

<p rend="gathalast">parikkhittampi taṃ sabbaṃ, parikkhittanti vuccati..</p>

<p rend="hangnum" n="916"><hi rend="paranum">916</hi><hi rend="dot">.</hi></p>

<p rend="gatha1"> bhikkhussantamaso dussa-kuṭiyaṃ vasatopi ca.</p>

<p rend="gathalast">sahaseyyāya āpatti, hotīti paridīpito..</p>

<p rend="hangnum" n="917"><hi rend="paranum">917</hi><hi rend="dot">.</hi></p>

<p rend="gatha1"> sabbacchannaparicchanna-yebhuyyādippabhedato.</p>

<p rend="gathalast">satta pācittiyānettha, daṭṭhabbāni subuddhinā..</p>

<p rend="hangnum" n="918"><hi rend="paranum">918</hi><hi rend="dot">.</hi></p>

<p rend="gatha1"> aḍḍhacchannaparicchanne, dukkaṭaṃ paridīpitaṃ.</p>

<p rend="gathalast">sabbacūḷaparicchanna-channādīhipi pañcadhā..</p>

<p rend="hangnum" n="919"><hi rend="paranum">919</hi><hi rend="dot">.</hi></p>

<p rend="gatha1"> anāpatti dirattaṃ vā, tirattaṃ vasato saha.</p>

<p rend="gathalast">aruṇassa pureyeva, tatiyāya ca rattiyā..</p>

<p rend="hangnum" n="920"><hi rend="paranum">920</hi><hi rend="dot">.</hi></p>

<p rend="gatha1"> nikkhamitvā vasantassa, puna saddhiñca bhikkhuno.</p>

<p rend="gathalast">tathā sabbaparicchanna-sabbacchannādikepi ca..</p>

<p rend="hangnum" n="921"><hi rend="paranum">921</hi><hi rend="dot">.</hi></p>

<p rend="gatha1"> evaṃ anupasampanne, nipannepi nisīdato.</p>

<p rend="gathalast">sesā eḷakalomena, samuṭṭhānādayo samā..</p>

<p rend="centre">sahaseyyakathā.</p>

<p rend="hangnum" n="922"><hi rend="paranum">922</hi><hi rend="dot">.</hi></p>

<p rend="gatha1"> sace tadahujātāya, api yo mānusitthiyā.</p>

<p rend="gathalast">sahaseyyaṃ pakappeyya, tassa pācittiyaṃ siyā..</p>

<p rend="hangnum" n="923"><hi rend="paranum">923</hi><hi rend="dot">.</hi></p>

<p rend="gatha1"> dissamānakarūpāya, yakkhiyā petiyā saha.</p>

<p rend="gathalast">rattiyaṃ yo nipajjeyya, deviyā paṇḍakena vā..</p>

<p rend="hangnum" n="924"><hi rend="paranum">924</hi><hi rend="dot">.</hi></p>

<p rend="gatha1"> methunavatthubhūtāya, tiracchānagatitthiyā.</p>

<p rend="gathalast">vatthūnaṃ gaṇanāyassa, hoti āpatti dukkaṭaṃ..</p>

<p rend="hangnum" n="925"><hi rend="paranum">925</hi><hi rend="dot">.</hi></p>

<p rend="gatha1"> idhekadivaseneva<pb ed="V" n="0.0077"/>, āpatti paridīpitā.</p>

<p rend="gathalast">seso anantare vutta-sadisova vinicchayo..</p>

<p rend="centre">dutiyasahaseyyakathā.</p>

<p rend="hangnum" n="926"><hi rend="paranum">926</hi><hi rend="dot">.</hi></p>

<p rend="gatha1"> uddhaṃ <pb ed="M" n="0.0088"/> chappañcavācāhi, viññuṃ purisaviggahaṃ.</p>

<p rend="gathalast">vinā dhammaṃ bhaṇantassa, hoti pācitti itthiyā..</p>

<p rend="hangnum" n="927"><hi rend="paranum">927</hi><hi rend="dot">.</hi></p>

<p rend="gatha1"> gāthāpādo panekova, ekavācāti saññito.</p>

<p rend="gathalast">padasodhammaṃ niddiṭṭhaṃ, dhammamaṭṭhakathampi vā..</p>

<p rend="hangnum" n="928"><hi rend="paranum">928</hi><hi rend="dot">.</hi></p>

<p rend="gatha1"> channaṃ upari vācānaṃ, padādīnaṃ vasā pana.</p>

<p rend="gathalast">desentassa siyāpatti, padādigaṇanāya ca..</p>

<p rend="hangnum" n="929"><hi rend="paranum">929</hi><hi rend="dot">.</hi></p>

<p rend="gatha1"> nimminitvā ṭhitenāpi, saddhiṃ purisaviggahaṃ.</p>

<p rend="gathalast">yakkhenapi ca petena, tiracchānagatenapi..</p>

<p rend="hangnum" n="930"><hi rend="paranum">930</hi><hi rend="dot">.</hi></p>

<p rend="gatha1"> ṭhitassa mātugāmassa, dhammaṃ yo pana bhāsati.</p>

<p rend="gathalast">channaṃ upari vācānaṃ, tassa pācittiyaṃ siyā..</p>

<p rend="hangnum" n="931"><hi rend="paranum">931</hi><hi rend="dot">.</hi></p>

<p rend="gatha1"> purise itthisaññissa, vimatissa ca paṇḍake.</p>

<p rend="gathalast">uttari chahi vācāhi, vadato hoti dukkaṭaṃ..</p>

<p rend="hangnum" n="932"><hi rend="paranum">932</hi><hi rend="dot">.</hi></p>

<p rend="gatha1"> itthirūpaṃ gahetvāna, ṭhitānaṃ bhāsatopi ca.</p>

<p rend="gathalast">dukkaṭaṃ yakkhipetīnaṃ, tiracchānagatitthiyā..</p>

<p rend="hangnum" n="933"><hi rend="paranum">933</hi><hi rend="dot">.</hi></p>

<p rend="gatha1"> purise sati viññusmiṃ, sayaṃ uṭṭhāya vā puna.</p>

<p rend="gathalast">desentassa nisīditvā, mātugāmassa vā tathā..</p>

<p rend="hangnum" n="934"><hi rend="paranum">934</hi><hi rend="dot">.</hi></p>

<p rend="gatha1"> aññissā puna aññissā, itthiyā bhaṇatopi ca.</p>

<p rend="gathalast">chahi pañcahi vācāhi, anāpatti pakāsitā..</p>

<p rend="hangnum" n="935"><hi rend="paranum">935</hi><hi rend="dot">.</hi></p>

<p rend="gatha1"> padasodhammatulyāva, samuṭṭhānādayo matā.</p>

<p rend="gathalast">ayameva visesoti, kriyākriyamidaṃ pana..</p>

<p rend="centre">dhammadesanākathā.</p>

<p rend="hangnum" n="936"><hi rend="paranum">936</hi><hi rend="dot">.</hi></p>

<p rend="gatha1"> mahaggataṃ paṇītaṃ vā, ārocentassa bhikkhuno.</p>

<p rend="gathalast">ṭhapetvā bhikkhuniṃ bhikkhuṃ, bhūte pācittiyaṃ siyā..</p>

<p rend="hangnum" n="937"><hi rend="paranum">937</hi><hi rend="dot">.</hi></p>

<p rend="gatha1"> no <pb ed="M" n="0.0089"/><pb ed="V" n="0.0078"/> ce jānāti so vuttaṃ, ārocentassa bhikkhuno.</p>

<p rend="gathalast">pariyāyavacane cassa, hoti āpatti dukkaṭaṃ..</p>

<p rend="hangnum" n="938"><hi rend="paranum">938</hi><hi rend="dot">.</hi></p>

<p rend="gatha1"> anāpatti tathārūpe, kāraṇe sati bhāsato.</p>

<p rend="gathalast">sabbassapi ca sīlādiṃ, vadato ādikammino..</p>

<p rend="hangnum" n="939"><hi rend="paranum">939</hi><hi rend="dot">.</hi></p>

<p rend="gatha1"> ummattakapadaṃ ettha, na vuttaṃ tadasambhavā.</p>

<p rend="gathalast">bhūtārocanakaṃ nāma, samuṭṭhānamidaṃ mataṃ..</p>

<p rend="hangnum" n="940"><hi rend="paranum">940</hi><hi rend="dot">.</hi></p>

<p rend="gatha1"> kāyato vācato kāya-vācato ca tidhā siyā.</p>

<p rend="gathalast">kusalābyākateheva, dvicittañca dvivedanaṃ..</p>

<p rend="centre">bhūtārocanakathā.</p>

<p rend="hangnum" n="941"><hi rend="paranum">941</hi><hi rend="dot">.</hi></p>

<p rend="gatha1"> āpattiṃ pana duṭṭhullaṃ, ārocentassa bhikkhuno.</p>

<p rend="gathalast">āpattānupasampanne, ṭhapetvā bhikkhusammutiṃ..</p>

<p rend="hangnum" n="942"><hi rend="paranum">942</hi><hi rend="dot">.</hi></p>

<p rend="gatha1"> saṅghādisesamāpanno, mocetvā asuciṃ ayaṃ.</p>

<p rend="gathalast">ghaṭetvā vatthunāpattiṃ, vadantasseva vajjatā..</p>

<p rend="hangnum" n="943"><hi rend="paranum">943</hi><hi rend="dot">.</hi></p>

<p rend="gatha1"> idha saṅghādisesāva, duṭṭhullāpattiyo matā.</p>

<p rend="gathalast">tasmā suddhassa duṭṭhullaṃ, vadaṃ pācittiyaṃ phuse..</p>

<p rend="hangnum" n="944"><hi rend="paranum">944</hi><hi rend="dot">.</hi></p>

<p rend="gatha1"> aduṭṭhullāya duṭṭhulla-saññino vimatissa vā.</p>

<p rend="gathalast">āpattiyopi vā sesā, ārocentassa dukkaṭaṃ..</p>

<p rend="hangnum" n="945"><hi rend="paranum">945</hi><hi rend="dot">.</hi></p>

<p rend="gatha1"> tathā anupasampanne, duṭṭhullaṃ pañcadhā mataṃ.</p>

<p rend="gathalast">ajjhācāramaduṭṭhullaṃ, ārocetuṃ na vaṭṭati..</p>

<p rend="hangnum" n="946"><hi rend="paranum">946</hi><hi rend="dot">.</hi></p>

<p rend="gatha1"> vatthuṃ vā pana āpattiṃ, ārocentassa kevalaṃ.</p>

<p rend="gathalast">anāpattīti ñātabbaṃ, bhikkhusammutiyā tathā..</p>

<p rend="hangnum" n="947"><hi rend="paranum">947</hi><hi rend="dot">.</hi></p>

<p rend="gatha1"> evamummattakādīnaṃ, samuṭṭhānādayo nayā.</p>

<p rend="gathalast">adinnādānatulyāva, vedanā dukkhavedanā..</p>

<p rend="centre">duṭṭhullārocanakathā.</p>

<p rend="hangnum" n="948"><hi rend="paranum">948</hi><hi rend="dot">.</hi></p>

<p rend="gatha1"> khaṇeyya <pb ed="M" n="0.0090"/> vā khaṇāpeyya, pathaviṃ yo akappiyaṃ.</p>

<p rend="gathalast">bhedāpeyya ca bhindeyya, tassa pācittiyaṃ siyā..</p>

<p rend="hangnum" n="949"><hi rend="paranum">949</hi><hi rend="dot">.</hi></p>

<p rend="gatha1"> sayameva <pb ed="V" n="0.0079"/> khaṇantassa, pathaviṃ pana bhikkhuno.</p>

<p rend="gathalast">pahārasmiṃ pahārasmiṃ, pācittiyamudīritaṃ..</p>

<p rend="hangnum" n="950"><hi rend="paranum">950</hi><hi rend="dot">.</hi></p>

<p rend="gatha1"> āṇāpentassa ekāva, divasaṃ khaṇatopi ca.</p>

<p rend="gathalast">punappunāṇāpentassa, vācato vācato siyā..</p>

<p rend="hangnum" n="951"><hi rend="paranum">951</hi><hi rend="dot">.</hi></p>

<p rend="gatha1"> ‘‘khaṇa pokkharaṇiṃ vāpiṃ, āvāṭaṃ khaṇa kūpakaṃ’’.</p>

<p rend="gathalast">iccevaṃ tu vadantassa, koci doso na vijjati..</p>

<p rend="hangnum" n="952"><hi rend="paranum">952</hi><hi rend="dot">.</hi></p>

<p rend="gatha1"> ‘‘imaṃ khaṇa ca okāsaṃ, idha pokkharaṇiṃ khaṇa.</p>

<p rend="gathalast">imasmiṃ khaṇa okāse’’, vattumevaṃ na vaṭṭati..</p>

<p rend="hangnum" n="953"><hi rend="paranum">953</hi><hi rend="dot">.</hi></p>

<p rend="gatha1"> ‘‘kandaṃ khaṇa kurundaṃ vā, thūṇaṃ khaṇa ca khāṇukaṃ.</p>

<p rend="gathalast">mūlaṃ khaṇa ca tālaṃ vā’’, evaṃ vadati vaṭṭati..</p>

<p rend="hangnum" n="954"><hi rend="paranum">954</hi><hi rend="dot">.</hi></p>

<p rend="gatha1"> ‘‘imaṃ mūlaṃ imaṃ valliṃ, imaṃ tālaṃ imaṃ naḷaṃ.</p>

<p rend="gathalast">khaṇā’’ti niyametvāna, vattuṃ pana na vaṭṭati..</p>

<p rend="hangnum" n="955"><hi rend="paranum">955</hi><hi rend="dot">.</hi></p>

<p rend="gatha1"> ussiñcituṃ sace sakkā, ghaṭehi tanukaddamo.</p>

<p rend="gathalast">bhikkhunā apanetabbo, bahalaṃ na ca vaṭṭati..</p>

<p rend="hangnum" n="956"><hi rend="paranum">956</hi><hi rend="dot">.</hi></p>

<p rend="gatha1"> bhijjitvā nadiyādīnaṃ, patitaṃ toyasantike.</p>

<p rend="gathalast">taṭaṃ vaṭṭhaṃ vikopetuṃ, cātumāsampi vaṭṭati..</p>

<p rend="hangnum" n="957"><hi rend="paranum">957</hi><hi rend="dot">.</hi></p>

<p rend="gatha1"> sace patati toyasmiṃ, deve vuṭṭhepi vaṭṭati.</p>

<p rend="gathalast">cātumāsamatikkante, toye devo hi vassati..</p>

<p rend="hangnum" n="958"><hi rend="paranum">958</hi><hi rend="dot">.</hi></p>

<p rend="gatha1"> pāsāṇapiṭṭhiyaṃ soṇḍiṃ, khaṇanti yadi tattha tu.</p>

<p rend="gathalast">rajaṃ patati ce pubbaṃ, pacchā devobhivassati..</p>

<p rend="hangnum" n="959"><hi rend="paranum">959</hi><hi rend="dot">.</hi></p>

<p rend="gatha1"> sodhetuṃ bhindituṃ anto-cātumāsaṃ tu vaṭṭati.</p>

<p rend="gathalast">cātumāsakato uddhaṃ, vikopetuṃ na vaṭṭati..</p>

<p rend="hangnum" n="960"><hi rend="paranum">960</hi><hi rend="dot">.</hi></p>

<p rend="gatha1"> vārinā <pb ed="M" n="0.0091"/> paṭhamaṃ puṇṇe, pacchā patati ce rajaṃ.</p>

<p rend="gathalast">taṃ vaṭṭati vikopetuṃ, toye devo hi vassati..</p>

<p rend="hangnum" n="961"><hi rend="paranum">961</hi><hi rend="dot">.</hi></p>

<p rend="gatha1"> allīyati phusāyante, piṭṭhipāsāṇake rajaṃ.</p>

<p rend="gathalast">cātumāsaccaye tampi, vikopetuṃ na vaṭṭati..</p>

<p rend="hangnum" n="962"><hi rend="paranum">962</hi><hi rend="dot">.</hi></p>

<p rend="gatha1"> sace akatapabbhāre, vammiko pana uṭṭhito.</p>

<p rend="gathalast">yathāsukhaṃ vikopeyya, cātumāsaccayepi ca..</p>

<p rend="hangnum" n="963"><hi rend="paranum">963</hi><hi rend="dot">.</hi></p>

<p rend="gatha1"> abbhokāse <pb ed="V" n="0.0080"/> sace vaṭṭho, cātumāsaṃ tu vaṭṭati.</p>

<p rend="gathalast">rukkhe upacikādīnaṃ, mattikāyapi so nayo..</p>

<p rend="hangnum" n="964"><hi rend="paranum">964</hi><hi rend="dot">.</hi></p>

<p rend="gatha1"> mūsikukkara gokaṇṭa-gaṇḍuppādamalesupi.</p>

<p rend="gathalast">ayameva nayo vutto, asambaddhesu bhūmiyā..</p>

<p rend="hangnum" n="965"><hi rend="paranum">965</hi><hi rend="dot">.</hi></p>

<p rend="gatha1"> teheva sadisā honti, kasinaṅgalamattikā.</p>

<p rend="gathalast">acchinnā bhūmisambandhā, sā jātapathavī siyā..</p>

<p rend="hangnum" n="966"><hi rend="paranum">966</hi><hi rend="dot">.</hi></p>

<p rend="gatha1"> senāsanampi acchannaṃ, vinaṭṭhachadanampi vā.</p>

<p rend="gathalast">cātumāsakato uddhaṃ, ovaṭṭhaṃ na vikopaye..</p>

<p rend="hangnum" n="967"><hi rend="paranum">967</hi><hi rend="dot">.</hi></p>

<p rend="gatha1"> tato ‘‘gopānasiṃ bhittiṃ, thambhaṃ vā padarattharaṃ.</p>

<p rend="gathalast">gaṇhissāmī’’ti saññāya, gahetuṃ pana vaṭṭati..</p>

<p rend="hangnum" n="968"><hi rend="paranum">968</hi><hi rend="dot">.</hi></p>

<p rend="gatha1"> gaṇhantassiṭṭhakādīni, sace patati mattikā.</p>

<p rend="gathalast">anāpatti siyāpatti, mattikaṃ yadi gaṇhati..</p>

<p rend="hangnum" n="969"><hi rend="paranum">969</hi><hi rend="dot">.</hi></p>

<p rend="gatha1"> atinto mattikāpuñjo, antogehe sace siyā.</p>

<p rend="gathalast">anovaṭṭho ca bhikkhūnaṃ, sabbadā hoti kappiyo..</p>

<p rend="hangnum" n="970"><hi rend="paranum">970</hi><hi rend="dot">.</hi></p>

<p rend="gatha1"> vuṭṭhe puna ca gehasmiṃ, gehaṃ chādenti taṃ sace.</p>

<p rend="gathalast">cātumāsaccaye sabbo, tinto hoti akappiyo..</p>

<p rend="hangnum" n="971"><hi rend="paranum">971</hi><hi rend="dot">.</hi></p>

<p rend="gatha1"> yattakaṃ tattha tintaṃ tu, tattakaṃ hotyakappiyaṃ.</p>

<p rend="gathalast">atintaṃ tattha yaṃ yaṃ tu, taṃ taṃ hoti hi kappiyaṃ..</p>

<p rend="hangnum" n="972"><hi rend="paranum">972</hi><hi rend="dot">.</hi></p>

<p rend="gatha1"> temito <pb ed="M" n="0.0092"/> vārinā so ce, ekābaddhova bhūmiyā.</p>

<p rend="gathalast">pathavī ceva sā jātā, na vaṭṭati tato paraṃ..</p>

<p rend="hangnum" n="973"><hi rend="paranum">973</hi><hi rend="dot">.</hi></p>

<p rend="gatha1"> abbhokāse ca pākāro, ovaṭṭho mattikāmayo.</p>

<p rend="gathalast">cātumāsaccaye ‘‘jātā, pathavī’’ti pavuccati..</p>

<p rend="hangnum" n="974"><hi rend="paranum">974</hi><hi rend="dot">.</hi></p>

<p rend="gatha1"> tattha laggaṃ rajaṃ saṇhaṃ, aghaṃsantova mattaso.</p>

<p rend="gathalast">chupitvā allahatthena, sace gaṇhāti vaṭṭati..</p>

<p rend="hangnum" n="975"><hi rend="paranum">975</hi><hi rend="dot">.</hi></p>

<p rend="gatha1"> sace iṭṭhakapākāro, yebhuyyakathale pana.</p>

<p rend="gathalast">ṭhāne tiṭṭhati so tasmā, vikopeyya yathāsukhaṃ..</p>

<p rend="hangnum" n="976"><hi rend="paranum">976</hi><hi rend="dot">.</hi></p>

<p rend="gatha1"> abbhokāse ṭhitaṃ thambhaṃ, cāletvā panito cito.</p>

<p rend="gathalast">pathaviṃ tu vikopetvā, gahetuṃ na ca vaṭṭati..</p>

<p rend="hangnum" n="977"><hi rend="paranum">977</hi><hi rend="dot">.</hi></p>

<p rend="gatha1"> aññampi <pb ed="V" n="0.0081"/> sukkharukkhaṃ vā, khāṇukaṃ vāpi gaṇhato.</p>

<p rend="gathalast">ayameva nayo doso, ujumuddharato na ca..</p>

<p rend="hangnum" n="978"><hi rend="paranum">978</hi><hi rend="dot">.</hi></p>

<p rend="gatha1"> pāsāṇaṃ yadi vā rukkhaṃ, uccāletvā pavaṭṭati.</p>

<p rend="gathalast">na doso suddhacittassa, sace pathavi bhijjati..</p>

<p rend="hangnum" n="979"><hi rend="paranum">979</hi><hi rend="dot">.</hi></p>

<p rend="gatha1"> phālentānampi dārūni, sākhādīni ca kaḍḍhato.</p>

<p rend="gathalast">ayameva nayo vutto, bhūmiyaṃ suddhacetaso..</p>

<p rend="hangnum" n="980"><hi rend="paranum">980</hi><hi rend="dot">.</hi></p>

<p rend="gatha1"> kaṇṭakaṃ sūcimaṭṭhiṃ vā, khilaṃ vā bhūmiyaṃ pana.</p>

<p rend="gathalast">ākoṭetuṃ pavesetuṃ, bhikkhuno na ca vaṭṭati..</p>

<p rend="hangnum" n="981"><hi rend="paranum">981</hi><hi rend="dot">.</hi></p>

<p rend="gatha1"> ‘‘ahaṃ passāvadhārāya, bhindissāmī’’ti mediniṃ.</p>

<p rend="gathalast">bhikkhussa pana passāva-mevaṃ kātuṃ na vaṭṭati..</p>

<p rend="hangnum" n="982"><hi rend="paranum">982</hi><hi rend="dot">.</hi></p>

<p rend="gatha1"> anāpatti karontassa, sace bhijjati medinī.</p>

<p rend="gathalast">samajjato samaṃ kātuṃ, ghaṃsituṃ na ca vaṭṭati..</p>

<p rend="hangnum" n="983"><hi rend="paranum">983</hi><hi rend="dot">.</hi></p>

<p rend="gatha1"> pādaṅguṭṭhena vā bhūmiṃ, likhitumpi na vaṭṭati.</p>

<p rend="gathalast">bhindantena ca pādehi, tathā caṅkamitumpi vā..</p>

<p rend="hangnum" n="984"><hi rend="paranum">984</hi><hi rend="dot">.</hi></p>

<p rend="gatha1"> pathaviṃ allahatthena, chupitvā sukhumaṃ rajaṃ.</p>

<p rend="gathalast">aghaṃsanto gahetvā ce, hatthaṃ dhovati vaṭṭati..</p>

<p rend="hangnum" n="985"><hi rend="paranum">985</hi><hi rend="dot">.</hi></p>

<p rend="gatha1"> sayaṃ <pb ed="M" n="0.0093"/> dahati ce bhūmiṃ, dahāpeti parehi vā.</p>

<p rend="gathalast">āpattantamaso pattaṃ, dahantassāpi bhikkhuno..</p>

<p rend="hangnum" n="986"><hi rend="paranum">986</hi><hi rend="dot">.</hi></p>

<p rend="gatha1"> ṭhānesu yattakesvaggiṃ, deti dāpeti vā pana.</p>

<p rend="gathalast">tattakāneva bhikkhussa, honti pācittiyānipi..</p>

<p rend="hangnum" n="987"><hi rend="paranum">987</hi><hi rend="dot">.</hi></p>

<p rend="gatha1"> ṭhapetuṃ bhikkhuno aggiṃ, bhūmiyaṃ na ca vaṭṭati.</p>

<p rend="gathalast">kapāle pattapacane, ṭhapetuṃ pana vaṭṭati..</p>

<p rend="hangnum" n="988"><hi rend="paranum">988</hi><hi rend="dot">.</hi></p>

<p rend="gatha1"> aggiṃ upari dārūnaṃ, ṭhapetuṃ na ca vaṭṭati.</p>

<p rend="gathalast">dahanto tāni gantvā so, bhūmiṃ dahati ce pana..</p>

<p rend="hangnum" n="989"><hi rend="paranum">989</hi><hi rend="dot">.</hi></p>

<p rend="gatha1"> eseva ca nayo vutto, iṭṭhakāvāsakādisu.</p>

<p rend="gathalast">ṭhapetuṃ iṭṭhakādīnaṃ, matthakesveva vaṭṭati..</p>

<p rend="hangnum" n="990"><hi rend="paranum">990</hi><hi rend="dot">.</hi></p>

<p rend="gatha1"> kasmā panāti ce? tesa-manupādānabhāvato.</p>

<p rend="gathalast">khāṇuke sukkharukkhe vā, aggiṃ dātuṃ na vaṭṭati..</p>

<p rend="hangnum" n="991"><hi rend="paranum">991</hi><hi rend="dot">.</hi></p>

<p rend="gatha1"> anāpatti <pb ed="V" n="0.0082"/> tiṇukkaṃ tu, gahetvā pana gacchato.</p>

<p rend="gathalast">ḍayhamāne tu hatthasmiṃ, sace pāteti bhūmiyaṃ..</p>

<p rend="hangnum" n="992"><hi rend="paranum">992</hi><hi rend="dot">.</hi></p>

<p rend="gatha1"> puna taṃ patitaṭṭhāne, datvā tassa panindhanaṃ.</p>

<p rend="gathalast">aggiṃ vaṭṭati kātunti, <hi rend="bold">mahāpaccariyaṃ</hi> rutaṃ..</p>

<p rend="hangnum" n="993"><hi rend="paranum">993</hi><hi rend="dot">.</hi></p>

<p rend="gatha1"> tassāpathaviyaṃyeva, pathavīti ca saññino.</p>

<p rend="gathalast">vimatissubhayatthāpi, dukkaṭaṃ pariyāputaṃ..</p>

<p rend="hangnum" n="994"><hi rend="paranum">994</hi><hi rend="dot">.</hi></p>

<p rend="gatha1"> anāpatti ‘‘imaṃ jāna, imamāhara dehi’’ti.</p>

<p rend="gathalast">vadantassa, sacittañca, tisamuṭṭhānameva ca..</p>

<p rend="centre">pathavīkhaṇanakathā.</p>

<p rend="centre">musāvādavaggo paṭhamo.</p>

<p rend="hangnum" n="995"><hi rend="paranum">995</hi><hi rend="dot">.</hi></p>

<p rend="gatha1"> bhavantassa <pb ed="M" n="0.0094"/> ca bhūtassa, bhūtagāmassa bhikkhuno.</p>

<p rend="gathalast">pātabyatānimittaṃ tu, pācittiyamudīritaṃ..</p>

<p rend="hangnum" n="996"><hi rend="paranum">996</hi><hi rend="dot">.</hi></p>

<p rend="gatha1"> udakaṭṭho thalaṭṭhoti, duvidho hoti so pana.</p>

<p rend="gathalast">tilabījādiko tattha, sapaṇṇopi apaṇṇako..</p>

<p rend="hangnum" n="997"><hi rend="paranum">997</hi><hi rend="dot">.</hi></p>

<p rend="gatha1"> udakaṭṭhoti viññeyyo, sabbo sevālajātiko.</p>

<p rend="gathalast">vikopentassa taṃ sabbaṃ, tassa pācittiyaṃ siyā..</p>

<p rend="hangnum" n="998"><hi rend="paranum">998</hi><hi rend="dot">.</hi></p>

<p rend="gatha1"> viyūhitvā tu hatthena, nhāyituṃ pana vaṭṭati.</p>

<p rend="gathalast">hoti tassa ca sabbampi, ṭhānañhi sakalaṃ jalaṃ..</p>

<p rend="hangnum" n="999"><hi rend="paranum">999</hi><hi rend="dot">.</hi></p>

<p rend="gatha1"> udakena vinā cecca, taṃ panuddharituṃ jalā.</p>

<p rend="gathalast">na ca vaṭṭati bhikkhussa, ṭhānasaṅkamanañhi taṃ..</p>

<p rend="hangnum" n="1000"><hi rend="paranum">1000</hi><hi rend="dot">.</hi></p>

<p rend="gatha1"> udakenukkhipitvā taṃ, pakkhipantassa vārisu.</p>

<p rend="gathalast">vaṭṭatīti ca niddiṭṭhaṃ, sabbaaṭṭhakathāsupi..</p>

<p rend="hangnum" n="1001"><hi rend="paranum">1001</hi><hi rend="dot">.</hi></p>

<p rend="gatha1"> jale vallitiṇādīni, uddharantassa toyato.</p>

<p rend="gathalast">vikopentassa vā tattha, hoti pācitti bhikkhuno..</p>

<p rend="hangnum" n="1002"><hi rend="paranum">1002</hi><hi rend="dot">.</hi></p>

<p rend="gatha1"> parehuppāṭitānettha, vikopentassa dukkaṭaṃ.</p>

<p rend="gathalast">gacchanti hi yato tāni, bījagāmena saṅgahaṃ..</p>

<p rend="hangnum" n="1003"><hi rend="paranum">1003</hi><hi rend="dot">.</hi></p>

<p rend="gatha1"> thalaṭṭhe <pb ed="V" n="0.0083"/> chinnarukkhānaṃ, ṭhito haritakhāṇuko.</p>

<p rend="gathalast">uddhaṃ vaḍḍhanako tassa, bhūtagāmena saṅgaho..</p>

<p rend="hangnum" n="1004"><hi rend="paranum">1004</hi><hi rend="dot">.</hi></p>

<p rend="gatha1"> nāḷikerādikānampi, khāṇu uddhaṃ na vaḍḍhati.</p>

<p rend="gathalast">tasmā tassa kato hoti, bījagāmena saṅgaho..</p>

<p rend="hangnum" n="1005"><hi rend="paranum">1005</hi><hi rend="dot">.</hi></p>

<p rend="gatha1"> tathā kadaliyā khāṇu, phalitāya pakāsito.</p>

<p rend="gathalast">aphalitāya yo khāṇu, bhūtagāmena so mato..</p>

<p rend="hangnum" n="1006"><hi rend="paranum">1006</hi><hi rend="dot">.</hi></p>

<p rend="gatha1"> phalitā kadalī yāva, nīlapaṇṇā ca tāva sā.</p>

<p rend="gathalast">naḷaveḷutiṇādīna-mayameva vinicchayo..</p>

<p rend="hangnum" n="1007"><hi rend="paranum">1007</hi><hi rend="dot">.</hi></p>

<p rend="gatha1"> aggato <pb ed="M" n="0.0095"/> pana paṭṭhāya, yadāyaṃ veḷu sussati.</p>

<p rend="gathalast">tadā saṅgahito hoti, bījagāmena nāmaso..</p>

<p rend="hangnum" n="1008"><hi rend="paranum">1008</hi><hi rend="dot">.</hi></p>

<p rend="gatha1"> indasālādirukkhānaṃ, bījagāmena saṅgaho.</p>

<p rend="gathalast">chinditvā ṭhapitānaṃ tu, viññeyyo vinayaññunā..</p>

<p rend="hangnum" n="1009"><hi rend="paranum">1009</hi><hi rend="dot">.</hi></p>

<p rend="gatha1"> maṇḍapādīnamatthāya, nikkhaṇanti ca te sace.</p>

<p rend="gathalast">niggate mūlapaṇṇasmiṃ, bhūtagāmena saṅgaho..</p>

<p rend="hangnum" n="1010"><hi rend="paranum">1010</hi><hi rend="dot">.</hi></p>

<p rend="gatha1"> mūlamattepi vā yesaṃ, paṇṇamattepi vā pana.</p>

<p rend="gathalast">niggatepi kato tesaṃ, bījagāmena saṅgaho..</p>

<p rend="hangnum" n="1011"><hi rend="paranum">1011</hi><hi rend="dot">.</hi></p>

<p rend="gatha1"> sakandā pana tālaṭṭhi, bījagāmoti vuccati.</p>

<p rend="gathalast">pattavaṭṭi yadā nīlā, niggacchati tadā na ca..</p>

<p rend="hangnum" n="1012"><hi rend="paranum">1012</hi><hi rend="dot">.</hi></p>

<p rend="gatha1"> nāḷikeratacaṃ bhitvā, dantasūcīva aṅkuro.</p>

<p rend="gathalast">niggacchati tadā sopi, bījagāmoti vuccati..</p>

<p rend="hangnum" n="1013"><hi rend="paranum">1013</hi><hi rend="dot">.</hi></p>

<p rend="gatha1"> migasiṅgasamānāya, satiyā pattavaṭṭiyā.</p>

<p rend="gathalast">aniggatepi mūlasmiṃ, bhūtagāmoti vuccati..</p>

<p rend="hangnum" n="1014"><hi rend="paranum">1014</hi><hi rend="dot">.</hi></p>

<p rend="gatha1"> na honti haritā yāva, vīhiādīnamaṅkurā.</p>

<p rend="gathalast">niggatesupi paṇṇesu, bījagāmena saṅgaho..</p>

<p rend="centre">cattāro bhāṇavārā niṭṭhitā.</p>

<p rend="hangnum" n="1015"><hi rend="paranum">1015</hi><hi rend="dot">.</hi></p>

<p rend="gatha1"> ambajambuṭṭhikādīna-meseva ca vinicchayo.</p>

<p rend="gathalast">vandākā vāpi aññaṃ vā, rukkhe jāyati yaṃ pana..</p>

<p rend="hangnum" n="1016"><hi rend="paranum">1016</hi><hi rend="dot">.</hi></p>

<p rend="gatha1"> rukkhovassa <pb ed="V" n="0.0084"/> siyā ṭhānaṃ, vikopetuṃ na vaṭṭati.</p>

<p rend="gathalast">amūlavalliādīna-mayameva vinicchayo..</p>

<p rend="hangnum" n="1017"><hi rend="paranum">1017</hi><hi rend="dot">.</hi></p>

<p rend="gatha1"> pākārādīsu sevālo, aggabījanti vuccati.</p>

<p rend="gathalast">yāva dve tīṇi pattāni, na sañjāyanti tāva so..</p>

<p rend="hangnum" n="1018"><hi rend="paranum">1018</hi><hi rend="dot">.</hi></p>

<p rend="gatha1"> pattesu pana jātesu, vatthu pācittiyassa so.</p>

<p rend="gathalast">ghaṃsitvā pana taṃ tasmā, apanetuṃ na vaṭṭati..</p>

<p rend="hangnum" n="1019"><hi rend="paranum">1019</hi><hi rend="dot">.</hi></p>

<p rend="gatha1"> sevāle <pb ed="M" n="0.0096"/> bahi pānīya-ghaṭādīnaṃ tu dukkaṭaṃ.</p>

<p rend="gathalast">abbohārova so anto, pūvādīsupi kaṇṇakaṃ..</p>

<p rend="hangnum" n="1020"><hi rend="paranum">1020</hi><hi rend="dot">.</hi></p>

<p rend="gatha1"> pāsāṇadaddusevāla-seleyyappabhutīni ca.</p>

<p rend="gathalast">honti dukkaṭavatthūni, apattānīti niddise..</p>

<p rend="hangnum" n="1021"><hi rend="paranum">1021</hi><hi rend="dot">.</hi></p>

<p rend="gatha1"> pupphitaṃ tu ahicchattaṃ, abbohārikataṃ gataṃ.</p>

<p rend="gathalast">sace taṃ makuḷaṃ hoti, hoti dukkaṭavatthukaṃ..</p>

<p rend="hangnum" n="1022"><hi rend="paranum">1022</hi><hi rend="dot">.</hi></p>

<p rend="gatha1"> rukkhe tacaṃ vikopetvā, tathā pappaṭikampi ca.</p>

<p rend="gathalast">niyyāsampi panallasmiṃ, gahetuṃ na ca vaṭṭati..</p>

<p rend="hangnum" n="1023"><hi rend="paranum">1023</hi><hi rend="dot">.</hi></p>

<p rend="gatha1"> nuhiādīsu rukkhesu, tālapaṇṇādikesu vā.</p>

<p rend="gathalast">likhato tatthajātesu, pācittiyamudīraye..</p>

<p rend="hangnum" n="1024"><hi rend="paranum">1024</hi><hi rend="dot">.</hi></p>

<p rend="gatha1"> pupphaṃ paṇḍupalāsaṃ vā, phalaṃ vā pakkameva vā.</p>

<p rend="gathalast">pātentassa ca cāletvā, pācittiyamudīritaṃ..</p>

<p rend="hangnum" n="1025"><hi rend="paranum">1025</hi><hi rend="dot">.</hi></p>

<p rend="gatha1"> nāmetvā phaliniṃ sākhaṃ, dātuṃ vaṭṭati gaṇhato.</p>

<p rend="gathalast">sayaṃ khāditukāmo ce, dātumevaṃ na vaṭṭati..</p>

<p rend="hangnum" n="1026"><hi rend="paranum">1026</hi><hi rend="dot">.</hi></p>

<p rend="gatha1"> ukkhipitvā paraṃ kañci, gāhāpetumpi vaṭṭati.</p>

<p rend="gathalast">pupphāni ocinantesu, ayameva vinicchayo..</p>

<p rend="hangnum" n="1027"><hi rend="paranum">1027</hi><hi rend="dot">.</hi></p>

<p rend="gatha1"> yesaṃ ruhati rukkhānaṃ, sākhā tesampi sākhinaṃ.</p>

<p rend="gathalast">kappiyaṃ tamakāretvā, vikopentassa dukkaṭaṃ..</p>

<p rend="hangnum" n="1028"><hi rend="paranum">1028</hi><hi rend="dot">.</hi></p>

<p rend="gatha1"> ayameva nayo alla-siṅgiverādikesupi.</p>

<p rend="gathalast">dukkaṭaṃ bījagāmesu, niddiṭṭhattā mahesinā..</p>

<p rend="hangnum" n="1029"><hi rend="paranum">1029</hi><hi rend="dot">.</hi></p>

<p rend="gatha1"> ‘‘rukkhaṃ chinda lataṃ chinda, kandaṃ mūlampi uddhara.</p>

<p rend="gathalast">uppāṭehī’’ti vattumpi, vaṭṭatevāniyāmato..</p>

<p rend="hangnum" n="1030"><hi rend="paranum">1030</hi><hi rend="dot">.</hi></p>

<p rend="gatha1"> ‘‘ambaṃ <pb ed="V" n="0.0085"/> jambumpi nimbaṃ vā, chinda bhinduddharā’’ti vā.</p>

<p rend="gathalast">gahetvā pana nāmampi, vaṭṭatevāniyāmato..</p>

<p rend="hangnum" n="1031"><hi rend="paranum">1031</hi><hi rend="dot">.</hi></p>

<p rend="gatha1"> ‘‘imaṃ <pb ed="M" n="0.0097"/> rukkhaṃ imaṃ valliṃ, imaṃ challiṃ imaṃ lataṃ.</p>

<p rend="gathalast">chinda bhindā’’ti vā vattuṃ, niyametvā na vaṭṭati..</p>

<p rend="hangnum" n="1032"><hi rend="paranum">1032</hi><hi rend="dot">.</hi></p>

<p rend="gatha1"> pūretvā ucchukhaṇḍānaṃ, pacchiyo āharanti ce.</p>

<p rend="gathalast">sabbameva kataṃ hoti, ekasmiṃ kappiye kate..</p>

<p rend="hangnum" n="1033"><hi rend="paranum">1033</hi><hi rend="dot">.</hi></p>

<p rend="gatha1"> ekato pana baddhāni, ucchudārūni honti ce.</p>

<p rend="gathalast">kappiyaṃ karonto pana, dāruṃ vijjhati vaṭṭati..</p>

<p rend="hangnum" n="1034"><hi rend="paranum">1034</hi><hi rend="dot">.</hi></p>

<p rend="gatha1"> valliyā rajjuyā vāpi, yāya baddhāni tāni hi.</p>

<p rend="gathalast">bhājanena samānattā, taṃ vijjhati na vaṭṭati..</p>

<p rend="hangnum" n="1035"><hi rend="paranum">1035</hi><hi rend="dot">.</hi></p>

<p rend="gatha1"> bhattaṃ maricapakkehi, missetvā āharanti ce.</p>

<p rend="gathalast">ekasitthepi bhattassa, sace vijjhati vaṭṭati..</p>

<p rend="hangnum" n="1036"><hi rend="paranum">1036</hi><hi rend="dot">.</hi></p>

<p rend="gatha1"> ayameva nayo vutto, tilataṇḍulakādisu.</p>

<p rend="gathalast">ekābaddhe kapitthepi, kaṭāhe kappiyaṃ kare..</p>

<p rend="hangnum" n="1037"><hi rend="paranum">1037</hi><hi rend="dot">.</hi></p>

<p rend="gatha1"> kaṭāhaṃ yadi muñcitvā, anto carati miñjakaṃ.</p>

<p rend="gathalast">bhindāpetvā kapitthaṃ taṃ, kāretabbaṃ tu kappiyaṃ..</p>

<p rend="hangnum" n="1038"><hi rend="paranum">1038</hi><hi rend="dot">.</hi></p>

<p rend="gatha1"> abhūtagāmabījesu, bhūtagāmādisaññino.</p>

<p rend="gathalast">tattha vematikassāpi, hoti āpatti dukkaṭaṃ..</p>

<p rend="hangnum" n="1039"><hi rend="paranum">1039</hi><hi rend="dot">.</hi></p>

<p rend="gatha1"> atathāsaññino tattha, asañciccāsatissa ca.</p>

<p rend="gathalast">ummattakādikānañca, anāpatti pakāsitā..</p>

<p rend="hangnum" n="1040"><hi rend="paranum">1040</hi><hi rend="dot">.</hi></p>

<p rend="gatha1"> idañca tisamuṭṭhānaṃ, kriyaṃ saññāvimokkhakaṃ.</p>

<p rend="gathalast">kāyakammaṃ vacīkammaṃ, ticittañca tivedanaṃ..</p>

<p rend="centre">bhūtagāmakathā.</p>

<p rend="hangnum" n="1041"><hi rend="paranum">1041</hi><hi rend="dot">.</hi></p>

<p rend="gatha1"> kate saṅghena kammasmiṃ, aññavādavihesake.</p>

<p rend="gathalast">tathā puna karontassa, hoti pācittiyadvayaṃ..</p>

<p rend="hangnum" n="1042"><hi rend="paranum">1042</hi><hi rend="dot">.</hi></p>

<p rend="gatha1"> tikapācittiyaṃ <pb ed="M" n="0.0098"/> dhamme, adhamme tikadukkaṭaṃ.</p>

<p rend="gathalast">kamme aropite cevaṃ, vadantassa ca dukkaṭaṃ..</p>

<p rend="hangnum" n="1043"><hi rend="paranum">1043</hi><hi rend="dot">.</hi></p>

<p rend="gatha1"> āpattiṃ <pb ed="V" n="0.0086"/> vāpi āpannaṃ, ajānantassa, ‘‘bhaṇḍanaṃ.</p>

<p rend="gathalast">bhavissatī’’ti saññissa, gilānassa na dosatā..</p>

<p rend="hangnum" n="1044"><hi rend="paranum">1044</hi><hi rend="dot">.</hi></p>

<p rend="gatha1"> adinnādānatulyāva, samuṭṭhānādayo nayā.</p>

<p rend="gathalast">kriyākriyamidaṃ vuttaṃ, vedanā dukkhavedanā..</p>

<p rend="centre">aññavādakathā.</p>

<p rend="hangnum" n="1045"><hi rend="paranum">1045</hi><hi rend="dot">.</hi></p>

<p rend="gatha1"> ayasaṃ kattukāmova, sammatassa hi bhikkhuno.</p>

<p rend="gathalast">vadanto upasampanne, ujjhāpeti ca khīyati..</p>

<p rend="hangnum" n="1046"><hi rend="paranum">1046</hi><hi rend="dot">.</hi></p>

<p rend="gatha1"> tasmiṃ vatthudvaye tassa, hoti pācittiyadvayaṃ.</p>

<p rend="gathalast">tikapācittiyaṃ dhamme, adhamme tikadukkaṭaṃ..</p>

<p rend="hangnum" n="1047"><hi rend="paranum">1047</hi><hi rend="dot">.</hi></p>

<p rend="gatha1"> avaṇṇaṃnupasampanna-santike pana bhikkhuno.</p>

<p rend="gathalast">asammatassa bhikkhussa, bhāsato yassa kassaci..</p>

<p rend="hangnum" n="1048"><hi rend="paranum">1048</hi><hi rend="dot">.</hi></p>

<p rend="gatha1"> sāmaṇerassa vā vaṇṇaṃ, sammatāsammatassapi.</p>

<p rend="gathalast">vadato dukkaṭaṃ hoti, yassa kassaci santike..</p>

<p rend="hangnum" n="1049"><hi rend="paranum">1049</hi><hi rend="dot">.</hi></p>

<p rend="gatha1"> chandādīnaṃ vaseneva, karontaṃ bhaṇato pana.</p>

<p rend="gathalast">anāpatti kriyāsesa-manantarasamaṃ mataṃ..</p>

<p rend="centre">ujjhāpanakathā.</p>

<p rend="hangnum" n="1050"><hi rend="paranum">1050</hi><hi rend="dot">.</hi></p>

<p rend="gatha1"> ajjhokāse tu mañcādiṃ, attano vā parassa vā.</p>

<p rend="gathalast">atthāya santharāpetvā, santharitvāpi vā pana..</p>

<p rend="hangnum" n="1051"><hi rend="paranum">1051</hi><hi rend="dot">.</hi></p>

<p rend="gatha1"> nevuddhareyya saṅghassa, uddharāpeyya vā na taṃ.</p>

<p rend="gathalast">pakkamanto sace tassa, hoti pācitti bhikkhuno..</p>

<p rend="hangnum" n="1052"><hi rend="paranum">1052</hi><hi rend="dot">.</hi></p>

<p rend="gatha1"> vassike <pb ed="M" n="0.0099"/> caturo māse, sace devo na vassati.</p>

<p rend="gathalast">ajjhokāse tathā cāpi, ṭhapetuṃ na ca vaṭṭati..</p>

<p rend="hangnum" n="1053"><hi rend="paranum">1053</hi><hi rend="dot">.</hi></p>

<p rend="gatha1"> yattha vassati hemante, cattāro aparepi ca.</p>

<p rend="gathalast">ṭhapetuṃ tattha mañcādiṃ, aṭṭha māse na vaṭṭati..</p>

<p rend="hangnum" n="1054"><hi rend="paranum">1054</hi><hi rend="dot">.</hi></p>

<p rend="gatha1"> kākādīnaṃ nivāsasmiṃ, rukkhamūle kadācipi.</p>

<p rend="gathalast">mañcādiṃ pana saṅghassa, ṭhapetuṃ na ca vaṭṭati..</p>

<p rend="hangnum" n="1055"><hi rend="paranum">1055</hi><hi rend="dot">.</hi></p>

<p rend="gatha1"> aññassatthāya <pb ed="V" n="0.0087"/> yaṃ kiñci, santhataṃ yadi saṅghikaṃ.</p>

<p rend="gathalast">yattha katthaci vā ṭhāne, yena kenaci bhikkhunā..</p>

<p rend="hangnum" n="1056"><hi rend="paranum">1056</hi><hi rend="dot">.</hi></p>

<p rend="gatha1"> yāva so na nisīdeyya, ‘‘gacchā’’ti na vadeyya vā.</p>

<p rend="gathalast">tāva santhārakasseva, bhāro tanti pavuccati..</p>

<p rend="hangnum" n="1057"><hi rend="paranum">1057</hi><hi rend="dot">.</hi></p>

<p rend="gatha1"> sace taṃ sāmaṇerena, santharāpeti santhataṃ.</p>

<p rend="gathalast">santharāpitabhikkhussa, palibodhoti dīpito..</p>

<p rend="hangnum" n="1058"><hi rend="paranum">1058</hi><hi rend="dot">.</hi></p>

<p rend="gatha1"> santhataṃ bhikkhunā taṃ ce, bhāro tasseva tāva taṃ.</p>

<p rend="gathalast">yāva āṇāpako tattha, āgantvā na nisīdati..</p>

<p rend="hangnum" n="1059"><hi rend="paranum">1059</hi><hi rend="dot">.</hi></p>

<p rend="gatha1"> bhikkhuṃ vā sāmaṇeraṃ vā, ārāmikamupāsakaṃ.</p>

<p rend="gathalast">anāpucchā niyyātetvā, saṅghikaṃ sayanāsanaṃ..</p>

<p rend="hangnum" n="1060"><hi rend="paranum">1060</hi><hi rend="dot">.</hi></p>

<p rend="gatha1"> leḍḍuppātamatikkamma, gacchato paṭhame pade.</p>

<p rend="gathalast">dukkaṭaṃ, dutiye vāre, pācittiyamudīritaṃ..</p>

<p rend="hangnum" n="1061"><hi rend="paranum">1061</hi><hi rend="dot">.</hi></p>

<p rend="gatha1"> ṭhatvā bhojanasālāyaṃ, vatvā yo sāmaṇerakaṃ.</p>

<p rend="gathalast">asukasmiṃ divāṭṭhāne, paññāpehīti mañcakaṃ..</p>

<p rend="hangnum" n="1062"><hi rend="paranum">1062</hi><hi rend="dot">.</hi></p>

<p rend="gatha1"> nikkhamitvā sace tasmā, ṭhānā aññattha gacchati.</p>

<p rend="gathalast">pāduddhārena so bhikkhu, kāretabboti dīpito..</p>

<p rend="hangnum" n="1063"><hi rend="paranum">1063</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, tikātītena satthunā.</p>

<p rend="gathalast">tathā puggalike tena, dīpitaṃ tikadukkaṭaṃ..</p>

<p rend="hangnum" n="1064"><hi rend="paranum">1064</hi><hi rend="dot">.</hi></p>

<p rend="gatha1"> cimiliṃ taṭṭikaṃ cammaṃ, phalakaṃ pādapuñchaniṃ.</p>

<p rend="gathalast">bhūmattharaṇakaṃ vāpi, uttarattharaṇampi vā..</p>

<p rend="hangnum" n="1065"><hi rend="paranum">1065</hi><hi rend="dot">.</hi></p>

<p rend="gatha1"> dārumattikabhaṇḍāni<pb ed="M" n="0.0100"/>, pattādhārakameva vā.</p>

<p rend="gathalast">abbhokāse ṭhapetvā taṃ, gacchato hoti dukkaṭaṃ..</p>

<p rend="hangnum" n="1066"><hi rend="paranum">1066</hi><hi rend="dot">.</hi></p>

<p rend="gatha1"> sace āraññakenāpi, anovasse ca no sati.</p>

<p rend="gathalast">laggetvā pana rukkhasmiṃ, gantabbaṃ tu yathāsukhaṃ..</p>

<p rend="hangnum" n="1067"><hi rend="paranum">1067</hi><hi rend="dot">.</hi></p>

<p rend="gatha1"> yathā upacikādīhi, na khajjati na lujjati.</p>

<p rend="gathalast">tathā katvāpi taṃ sabbaṃ, gantuṃ pana ca vaṭṭati..</p>

<p rend="hangnum" n="1068"><hi rend="paranum">1068</hi><hi rend="dot">.</hi></p>

<p rend="gatha1"> anāpattuddharāpetvā, āpucchitvāpi gacchato.</p>

<p rend="gathalast">attano santake ruddhe, āpadāsupi bhikkhuno..</p>

<p rend="hangnum" n="1069"><hi rend="paranum">1069</hi><hi rend="dot">.</hi></p>

<p rend="gatha1"> samuṭṭhānādayo <pb ed="V" n="0.0088"/> sabbe, kathinena samā matā.</p>

<p rend="gathalast">kriyākriyamidaṃ vutta-mayameva visesatā..</p>

<p rend="centre">paṭhamasenāsanakathā.</p>

<p rend="hangnum" n="1070"><hi rend="paranum">1070</hi><hi rend="dot">.</hi></p>

<p rend="gatha1"> bhisicimilikā bhūma-ttharaṇaṃ uttarattharaṃ.</p>

<p rend="gathalast">taṭṭikā cammakhaṇḍo ca, paccattharanisīdanaṃ..</p>

<p rend="hangnum" n="1071"><hi rend="paranum">1071</hi><hi rend="dot">.</hi></p>

<p rend="gatha1"> santhāro tiṇapaṇṇānaṃ, seyyā dasavidhā siyā.</p>

<p rend="gathalast">sabbacchannaparicchanne, vihāre bhikkhu yo pana..</p>

<p rend="hangnum" n="1072"><hi rend="paranum">1072</hi><hi rend="dot">.</hi></p>

<p rend="gatha1"> etaṃ dasavidhaṃ seyyaṃ, santharitvāpi vā sayaṃ.</p>

<p rend="gathalast">anuddharitvānāpucchā, atikkamati taṃ sace..</p>

<p rend="hangnum" n="1073"><hi rend="paranum">1073</hi><hi rend="dot">.</hi></p>

<p rend="gatha1"> ārāmassūpacāraṃ vā, parikkhepaṃ panassa vā.</p>

<p rend="gathalast">paṭhame dukkaṭaṃ pāde, pācitti dutiye siyā..</p>

<p rend="hangnum" n="1074"><hi rend="paranum">1074</hi><hi rend="dot">.</hi></p>

<p rend="gatha1"> senāsanassa seyyāya, ubhayesaṃ vināsato.</p>

<p rend="gathalast">gacchato santharitvanto-gabbhe pācitti vaṇṇitā..</p>

<p rend="hangnum" n="1075"><hi rend="paranum">1075</hi><hi rend="dot">.</hi></p>

<p rend="gatha1"> upacāre vihārassa, dukkaṭaṃ maṇḍapādike.</p>

<p rend="gathalast">gacchato santharitvā vā, seyyāmattaṃ vināsato..</p>

<p rend="hangnum" n="1076"><hi rend="paranum">1076</hi><hi rend="dot">.</hi></p>

<p rend="gatha1"> tikapācittiyaṃ <pb ed="M" n="0.0101"/> vuttaṃ, saṅghike dasavatthuke.</p>

<p rend="gathalast">tathā puggalike tassa, dīpitaṃ tikadukkaṭaṃ..</p>

<p rend="hangnum" n="1077"><hi rend="paranum">1077</hi><hi rend="dot">.</hi></p>

<p rend="gatha1"> anāpattuddharitvā vā, āpucchaṃ vāpi gacchato.</p>

<p rend="gathalast">palibuddhepi vāññena, attano santakepi vā..</p>

<p rend="hangnum" n="1078"><hi rend="paranum">1078</hi><hi rend="dot">.</hi></p>

<p rend="gatha1"> sāpekkhova ca gantvā taṃ, tattha ṭhatvāpi pucchati.</p>

<p rend="gathalast">samuṭṭhānādayo sabbe, anantarasamā matā..</p>

<p rend="centre">dutiyasenāsanakathā.</p>

<p rend="hangnum" n="1079"><hi rend="paranum">1079</hi><hi rend="dot">.</hi></p>

<p rend="gatha1"> yo pubbupagataṃ bhikkhuṃ, jānaṃ anupakhajja ca.</p>

<p rend="gathalast">kappeyya saṅghikāvāse, seyyaṃ pācittiyassa ce..</p>

<p rend="hangnum" n="1080"><hi rend="paranum">1080</hi><hi rend="dot">.</hi></p>

<p rend="gatha1"> pādadhovanapāsāṇā, pavisantassa bhikkhuno.</p>

<p rend="gathalast">yāva taṃ mañcapīṭhaṃ vā, nikkhamantassa vā pana..</p>

<p rend="hangnum" n="1081"><hi rend="paranum">1081</hi><hi rend="dot">.</hi></p>

<p rend="gatha1"> mañcapīṭhakato <pb ed="V" n="0.0089"/> yāva, passāvaṭṭhānameva tu.</p>

<p rend="gathalast">etthantare idaṃ ṭhānaṃ, upacāroti vuccati..</p>

<p rend="hangnum" n="1082"><hi rend="paranum">1082</hi><hi rend="dot">.</hi></p>

<p rend="gatha1"> tattha bādhetukāmassa, upacāre tu bhikkhuno.</p>

<p rend="gathalast">dasasvaññataraṃ seyyaṃ, santharantassa dukkaṭaṃ..</p>

<p rend="hangnum" n="1083"><hi rend="paranum">1083</hi><hi rend="dot">.</hi></p>

<p rend="gatha1"> nisīdantassa vā tattha, nipajjantassa vā pana.</p>

<p rend="gathalast">tathā dvepi karontassa, hoti pācittiyadvayaṃ..</p>

<p rend="hangnum" n="1084"><hi rend="paranum">1084</hi><hi rend="dot">.</hi></p>

<p rend="gatha1"> punappunaṃ karontassa, payogagaṇanāvasā.</p>

<p rend="gathalast">tikapācittiyaṃ vuttaṃ, puggale tikadukkaṭaṃ..</p>

<p rend="hangnum" n="1085"><hi rend="paranum">1085</hi><hi rend="dot">.</hi></p>

<p rend="gatha1"> vuttūpacāraṃ muñcitvā, seyyaṃ santharatopi vā.</p>

<p rend="gathalast">vihārassūpacāre vā, ajjhokāsepi vā pana..</p>

<p rend="hangnum" n="1086"><hi rend="paranum">1086</hi><hi rend="dot">.</hi></p>

<p rend="gatha1"> santharāpayato vāpi, tattha tassa nisīdato.</p>

<p rend="gathalast">sabbattha dukkaṭaṃ vuttaṃ, nivāso ca nivārito..</p>

<p rend="hangnum" n="1087"><hi rend="paranum">1087</hi><hi rend="dot">.</hi></p>

<p rend="gatha1"> anāpatti <pb ed="M" n="0.0102"/> gilānassa, sītāduppīḷitassa vā.</p>

<p rend="gathalast">āpadāsupi bhikkhussa, tathā ummattakādino..</p>

<p rend="hangnum" n="1088"><hi rend="paranum">1088</hi><hi rend="dot">.</hi></p>

<p rend="gatha1"> samuṭṭhānādayo sabbe, paṭhamantimavatthunā.</p>

<p rend="gathalast">sadisāti ca viññeyyā, hotīdaṃ dukkhavedanaṃ..</p>

<p rend="centre">anupakhajjakathā.</p>

<p rend="hangnum" n="1089"><hi rend="paranum">1089</hi><hi rend="dot">.</hi></p>

<p rend="gatha1"> vihārā saṅghikā bhikkhuṃ, nikkaḍḍheyya sace pana.</p>

<p rend="gathalast">nikkaḍḍhāpeyya vā kuddho, tassa pācittiyaṃ siyā..</p>

<p rend="hangnum" n="1090"><hi rend="paranum">1090</hi><hi rend="dot">.</hi></p>

<p rend="gatha1"> bahubhūmāpi pāsādā, payogenekakena yo.</p>

<p rend="gathalast">nikkaḍḍheti sace tassa, ekā pācitti dīpitā..</p>

<p rend="hangnum" n="1091"><hi rend="paranum">1091</hi><hi rend="dot">.</hi></p>

<p rend="gatha1"> ṭhapetvā ca ṭhapetvā ca, nikkaḍḍhantassa antarā.</p>

<p rend="gathalast">dvārānaṃ gaṇanāyassa, honti pācittiyo pana..</p>

<p rend="hangnum" n="1092"><hi rend="paranum">1092</hi><hi rend="dot">.</hi></p>

<p rend="gatha1"> ‘‘nikkhamā’’ti vadantassa, vācāyapi ayaṃ nayo.</p>

<p rend="gathalast">āṇattiyā khaṇeyeva, āṇāpentassa dukkaṭaṃ..</p>

<p rend="hangnum" n="1093"><hi rend="paranum">1093</hi><hi rend="dot">.</hi></p>

<p rend="gatha1"> sace so sakimāṇatto, dvārepi bahuke pana.</p>

<p rend="gathalast">atikkāmeti ekāva, bahukāni bahūni ce..</p>

<p rend="hangnum" n="1094"><hi rend="paranum">1094</hi><hi rend="dot">.</hi></p>

<p rend="gatha1"> tassūpaṭṭhānasālādi-vihārassūpacārato<pb ed="V" n="0.0090"/>.</p>

<p rend="gathalast">kāyenapi ca vācāya, tathā nikkaḍḍhanepi ca..</p>

<p rend="hangnum" n="1095"><hi rend="paranum">1095</hi><hi rend="dot">.</hi></p>

<p rend="gatha1"> vihārassūpacārā vā, vihārā vāpi cetaraṃ.</p>

<p rend="gathalast">nikkaḍḍhantassa sabbesaṃ, parikkhārampi dukkaṭaṃ..</p>

<p rend="hangnum" n="1096"><hi rend="paranum">1096</hi><hi rend="dot">.</hi></p>

<p rend="gatha1"> asambaddhesu bhikkhussa, parikkhāresu paṇḍito.</p>

<p rend="gathalast">vatthūnaṃ gaṇanāyassa, dukkaṭaṃ paridīpaye..</p>

<p rend="hangnum" n="1097"><hi rend="paranum">1097</hi><hi rend="dot">.</hi></p>

<p rend="gatha1"> antevāsimalajjiṃ vā, tathā saddhivihārikaṃ.</p>

<p rend="gathalast">nikkaḍḍhantassa ummattaṃ, sayaṃ ummattakassa ca..</p>

<p rend="hangnum" n="1098"><hi rend="paranum">1098</hi><hi rend="dot">.</hi></p>

<p rend="gatha1"> attano <pb ed="M" n="0.0103"/> vasanaṭṭhānā, tathā vissāsikassa vā.</p>

<p rend="gathalast">parikkhārañca vā tesaṃ, anāpatti pakāsitā..</p>

<p rend="hangnum" n="1099"><hi rend="paranum">1099</hi><hi rend="dot">.</hi></p>

<p rend="gatha1"> saṅghārāmāpi sabbasmā, tathā kalahakārakaṃ.</p>

<p rend="gathalast">idaṃ tu tisamuṭṭhānaṃ, vedanā dukkhavedanā..</p>

<p rend="centre">nikkaḍḍhanakathā.</p>

<p rend="hangnum" n="1100"><hi rend="paranum">1100</hi><hi rend="dot">.</hi></p>

<p rend="gatha1"> majjhimāsīsaghaṭṭāya, vehāsakuṭiyūpari.</p>

<p rend="gathalast">āhaccapādake mañce, pīṭhe vā pana bhikkhuno..</p>

<p rend="hangnum" n="1101"><hi rend="paranum">1101</hi><hi rend="dot">.</hi></p>

<p rend="gatha1"> nisīdantassa vā tasmiṃ, nipajjantassa vā pana.</p>

<p rend="gathalast">payogagaṇanāyeva, tassa pācittiyo siyuṃ..</p>

<p rend="hangnum" n="1102"><hi rend="paranum">1102</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, puggale tikadukkaṭaṃ.</p>

<p rend="gathalast">heṭṭhā aparibhoge vā, sīsaghaṭṭāya vā pana..</p>

<p rend="hangnum" n="1103"><hi rend="paranum">1103</hi><hi rend="dot">.</hi></p>

<p rend="gatha1"> avehāsavihāre vā, attano santakepi vā.</p>

<p rend="gathalast">vissāsikavihāre vā, na dosummattakādino..</p>

<p rend="hangnum" n="1104"><hi rend="paranum">1104</hi><hi rend="dot">.</hi></p>

<p rend="gatha1"> yattha paṭāṇi vā dinnā, tattha ṭhatvā lageti vā.</p>

<p rend="gathalast">idameḷakalomena, samuṭṭhānaṃ samaṃ mataṃ..</p>

<p rend="centre">vehāsakuṭikathā.</p>

<p rend="hangnum" n="1105"><hi rend="paranum">1105</hi><hi rend="dot">.</hi></p>

<p rend="gatha1"> yāva dvārassa kosamhā, aggaḷaṭṭhapanāya tu.</p>

<p rend="gathalast">bhikkhunā limpitabbaṃ vā, lepāpetabbameva vā..</p>

<p rend="hangnum" n="1106"><hi rend="paranum">1106</hi><hi rend="dot">.</hi></p>

<p rend="gatha1"> ñeyyo <pb ed="V" n="0.0091"/> ālokasandhīnaṃ, parikammepyayaṃ nayo.</p>

<p rend="gathalast">chadanassa dvattipariyāyaṃ, ṭhitena harite pana..</p>

<p rend="hangnum" n="1107"><hi rend="paranum">1107</hi><hi rend="dot">.</hi></p>

<p rend="gatha1"> adhiṭṭheyyaṃ tato uddhaṃ, adhiṭṭheti sace pana.</p>

<p rend="gathalast">tassa pācittiyaṃ hoti, dukkaṭaṃ tattha tiṭṭhato..</p>

<p rend="hangnum" n="1108"><hi rend="paranum">1108</hi><hi rend="dot">.</hi></p>

<p rend="gatha1"> piṭṭhivaṃse <pb ed="M" n="0.0104"/> ṭhito koci, chadanassa mukhavaṭṭiyā.</p>

<p rend="gathalast">yasmiṃ ṭhāne ṭhitaṃ bhikkhuṃ, olokento na passati..</p>

<p rend="hangnum" n="1109"><hi rend="paranum">1109</hi><hi rend="dot">.</hi></p>

<p rend="gatha1"> tasmiṃ ṭhāne pana ṭhātuṃ, neva bhikkhussa vaṭṭati.</p>

<p rend="gathalast">vihārassa patantassa, patanokāsato hi taṃ..</p>

<p rend="hangnum" n="1110"><hi rend="paranum">1110</hi><hi rend="dot">.</hi></p>

<p rend="gatha1"> ūnakadvattipariyāye, atirekoti saññino.</p>

<p rend="gathalast">tattha vematikassāpi, hoti āpatti dukkaṭaṃ..</p>

<p rend="hangnum" n="1111"><hi rend="paranum">1111</hi><hi rend="dot">.</hi></p>

<p rend="gatha1"> na doso dvattipariyāye, leṇe tiṇakuṭīsu vā.</p>

<p rend="gathalast">samuṭṭhānādayo sabbe, sañcarittasamā matā..</p>

<p rend="centre">dvattipariyāyakathā.</p>

<p rend="hangnum" n="1112"><hi rend="paranum">1112</hi><hi rend="dot">.</hi></p>

<p rend="gatha1"> jānaṃ sappāṇakaṃ toyaṃ, tiṇaṃ vā mattikampi vā.</p>

<p rend="gathalast">yadi siñceyya pācitti, siñcāpeyya parehi vā..</p>

<p rend="hangnum" n="1113"><hi rend="paranum">1113</hi><hi rend="dot">.</hi></p>

<p rend="gatha1"> acchinditvā sace dhāraṃ, mattikaṃ siñcato pana.</p>

<p rend="gathalast">ekasmimpi ghaṭe ekā, pācitti paridīpitā..</p>

<p rend="hangnum" n="1114"><hi rend="paranum">1114</hi><hi rend="dot">.</hi></p>

<p rend="gatha1"> vicchindati sace dhāraṃ, payogagaṇanāvasā.</p>

<p rend="gathalast">sammukhampi karontassa, mātikaṃ sandamānakaṃ..</p>

<p rend="hangnum" n="1115"><hi rend="paranum">1115</hi><hi rend="dot">.</hi></p>

<p rend="gatha1"> ekāva ce siyāpatti, divasampi ca sandatu.</p>

<p rend="gathalast">bandhato tattha tatthassa, payogagaṇanā siyā..</p>

<p rend="hangnum" n="1116"><hi rend="paranum">1116</hi><hi rend="dot">.</hi></p>

<p rend="gatha1"> sace sakaṭapuṇṇampi, mattikaṃ tiṇameva vā.</p>

<p rend="gathalast">udake pakkhipantassa, ekā pācitti ekato..</p>

<p rend="hangnum" n="1117"><hi rend="paranum">1117</hi><hi rend="dot">.</hi></p>

<p rend="gatha1"> ekekaṃ pakkhipantassa, payogagaṇanāya ce.</p>

<p rend="gathalast">khayaṃ vā āvilattaṃ vā, jalaṃ gacchati tādise..</p>

<p rend="hangnum" n="1118"><hi rend="paranum">1118</hi><hi rend="dot">.</hi></p>

<p rend="gatha1"> ‘‘siñcāhī’’ti vadantassa, hoti āpatti dukkaṭaṃ.</p>

<p rend="gathalast">ekāyāṇattiyā ekā, divasampi ca siñcato..</p>

<p rend="hangnum" n="1119"><hi rend="paranum">1119</hi><hi rend="dot">.</hi></p>

<p rend="gatha1"> appāṇe <pb ed="M" n="0.0105"/><pb ed="V" n="0.0092"/> udake suddhe, sappāṇamiti saññino.</p>

<p rend="gathalast">sabbattha vimatissāpi, hoti āpatti dukkaṭaṃ..</p>

<p rend="hangnum" n="1120"><hi rend="paranum">1120</hi><hi rend="dot">.</hi></p>

<p rend="gatha1"> sabbatthāpāṇasaññissa, asañciccāsatissa vā.</p>

<p rend="gathalast">ajānato anāpatti, tathā ummattakādino..</p>

<p rend="hangnum" n="1121"><hi rend="paranum">1121</hi><hi rend="dot">.</hi></p>

<p rend="gatha1"> sappāṇakattaṃ toyassa, sappāṇanti vijānanaṃ.</p>

<p rend="gathalast">vinā vadhakacittena, tiṇādīnaṃ nisecanaṃ..</p>

<p rend="hangnum" n="1122"><hi rend="paranum">1122</hi><hi rend="dot">.</hi></p>

<p rend="gatha1"> cattārevassa aṅgāni, niddiṭṭhāni mahesinā.</p>

<p rend="gathalast">adinnādānatulyāva, samuṭṭhānādayo nayā..</p>

<p rend="hangnum" n="1123"><hi rend="paranum">1123</hi><hi rend="dot">.</hi></p>

<p rend="gatha1"> idaṃ paṇṇattivajjañca, ticittañcāti dīpitaṃ.</p>

<p rend="gathalast">idamevettha niddiṭṭhaṃ, tassa cassa visesanaṃ..</p>

<p rend="centre">sappāṇakakathā.</p>

<p rend="centre">senāsanavaggo dutiyo.</p>

<p rend="hangnum" n="1124"><hi rend="paranum">1124</hi><hi rend="dot">.</hi></p>

<p rend="gatha1"> bhikkhussāṭṭhaṅgayuttassa, bhikkhunovādasammuti.</p>

<p rend="gathalast">idha ñatticatutthena, anuññātā mahesinā..</p>

<p rend="hangnum" n="1125"><hi rend="paranum">1125</hi><hi rend="dot">.</hi></p>

<p rend="gatha1"> yo tāyāsammato bhikkhu, garudhammehi aṭṭhahi.</p>

<p rend="gathalast">ekaṃ sambahulā vāpi, bhikkhunisaṅghameva vā..</p>

<p rend="hangnum" n="1126"><hi rend="paranum">1126</hi><hi rend="dot">.</hi></p>

<p rend="gatha1"> osārentova te dhamme, ovadeyya sace pana.</p>

<p rend="gathalast">ovādapariyosāne, tassa pācittiyaṃ siyā..</p>

<p rend="hangnum" n="1127"><hi rend="paranum">1127</hi><hi rend="dot">.</hi></p>

<p rend="gatha1"> aññena pana dhammena, ovadantassa dukkaṭaṃ.</p>

<p rend="gathalast">ekatoupasampannaṃ, garudhammehi vā tathā..</p>

<p rend="hangnum" n="1128"><hi rend="paranum">1128</hi><hi rend="dot">.</hi></p>

<p rend="gatha1"> bhikkhūnaṃ santikeyeva, upasampannabhikkhuniṃ.</p>

<p rend="gathalast">tathā, liṅgavipallāse, pācitteva pakāsitā..</p>

<p rend="hangnum" n="1129"><hi rend="paranum">1129</hi><hi rend="dot">.</hi></p>

<p rend="gatha1"> sammatassāpi <pb ed="M" n="0.0106"/> bhikkhussa, dukkaṭaṃ samudīritaṃ.</p>

<p rend="gathalast">ovādaṃ aniyādetvā, dhammenaññena bhāsato..</p>

<p rend="hangnum" n="1130"><hi rend="paranum">1130</hi><hi rend="dot">.</hi></p>

<p rend="gatha1"> ‘‘samaggamhā’’ti vuttepi, aññenovadato tathā.</p>

<p rend="gathalast">‘‘vaggamhā’’ti ca vuttepi, garudhammehi dukkaṭaṃ..</p>

<p rend="hangnum" n="1131"><hi rend="paranum">1131</hi><hi rend="dot">.</hi></p>

<p rend="gatha1"> agaṇhantassa <pb ed="V" n="0.0093"/> ovādaṃ, apaccāharatopi taṃ.</p>

<p rend="gathalast">ṭhapetvā dukkaṭaṃ bālaṃ, gilānaṃ gamikaṃ siyā..</p>

<p rend="hangnum" n="1132"><hi rend="paranum">1132</hi><hi rend="dot">.</hi></p>

<p rend="gatha1"> adhamme pana kammasmiṃ, adhammanti ca saññino.</p>

<p rend="gathalast">vagge bhikkhunisaṅghasmiṃ, tikapācittiyaṃ siyā..</p>

<p rend="hangnum" n="1133"><hi rend="paranum">1133</hi><hi rend="dot">.</hi></p>

<p rend="gatha1"> tathā vematikassāpi, dhammakammanti saññino.</p>

<p rend="gathalast">nava pācittiyo vuttā, samaggepi ca tattakā..</p>

<p rend="hangnum" n="1134"><hi rend="paranum">1134</hi><hi rend="dot">.</hi></p>

<p rend="gatha1"> navakānaṃ vasā dvinnaṃ, aṭṭhārasa bhavanti tā.</p>

<p rend="gathalast">dukkaṭaṃ dhammakammepi, sattarasavidhaṃ siyā..</p>

<p rend="hangnum" n="1135"><hi rend="paranum">1135</hi><hi rend="dot">.</hi></p>

<p rend="gatha1"> ‘‘osārehī’’ti vutto vā, pañhaṃ puṭṭho katheti vā.</p>

<p rend="gathalast">sikkhamānāya vā neva, doso ummattakādino..</p>

<p rend="hangnum" n="1136"><hi rend="paranum">1136</hi><hi rend="dot">.</hi></p>

<p rend="gatha1"> vācuggatāva kātabbā, paguṇā dvepi mātikā.</p>

<p rend="gathalast">suttantato ca cattāro, bhāṇavārā pakāsitā..</p>

<p rend="hangnum" n="1137"><hi rend="paranum">1137</hi><hi rend="dot">.</hi></p>

<p rend="gatha1"> eko parikathatthāya, kathāmaggo pakāsito.</p>

<p rend="gathalast">maṅgalāmaṅgalatthāya, tissoyevānumodanā..</p>

<p rend="hangnum" n="1138"><hi rend="paranum">1138</hi><hi rend="dot">.</hi></p>

<p rend="gatha1"> uposathādiatthāya, kammākammavinicchayo.</p>

<p rend="gathalast">kammaṭṭhānaṃ tathā ekaṃ, uttamatthassa pāpakaṃ..</p>

<p rend="hangnum" n="1139"><hi rend="paranum">1139</hi><hi rend="dot">.</hi></p>

<p rend="gatha1"> ettakaṃ uggahetvāna, pañcavasso bahussuto.</p>

<p rend="gathalast">muñcitvā nissayaṃ kāmaṃ, vasituṃ labhatissaro..</p>

<p rend="hangnum" n="1140"><hi rend="paranum">1140</hi><hi rend="dot">.</hi></p>

<p rend="gatha1"> vācuggatā vibhaṅgā dve, paguṇā byañjanādito.</p>

<p rend="gathalast">catūsvapi nikāyesu, eko vā potthakopi ca..</p>

<p rend="hangnum" n="1141"><hi rend="paranum">1141</hi><hi rend="dot">.</hi></p>

<p rend="gatha1"> kammākammañca vattāni, uggahetabbamettakaṃ.</p>

<p rend="gathalast">sabbantimaparicchedo, dasavasso sace pana..</p>

<p rend="hangnum" n="1142"><hi rend="paranum">1142</hi><hi rend="dot">.</hi></p>

<p rend="gatha1"> bahussuto <pb ed="M" n="0.0107"/> disāmokkho, yenakāmaṃgamo siyā.</p>

<p rend="gathalast">parisaṃ labhate kāmaṃ, upaṭṭhāpetumissaro..</p>

<p rend="hangnum" n="1143"><hi rend="paranum">1143</hi><hi rend="dot">.</hi></p>

<p rend="gatha1"> yassa sāṭṭhakathaṃ sabbaṃ, vācuggaṃ piṭakattayaṃ.</p>

<p rend="gathalast">soyaṃ bahussuto nāma, bhikkhunovādako siyā..</p>

<p rend="hangnum" n="1144"><hi rend="paranum">1144</hi><hi rend="dot">.</hi></p>

<p rend="gatha1"> assāsammatatādīni<pb ed="V" n="0.0094"/>, tīṇi aṅgāni dīpaye.</p>

<p rend="gathalast">padasodhammatulyāva, samuṭṭhānādayo nayā..</p>

<p rend="centre">ovādakathā.</p>

<p rend="hangnum" n="1145"><hi rend="paranum">1145</hi><hi rend="dot">.</hi></p>

<p rend="gatha1"> pācitti garudhammehi, dhammenaññena vā pana.</p>

<p rend="gathalast">hotyatthaṅgate sūriye, ovadantassa bhikkhuniṃ..</p>

<p rend="hangnum" n="1146"><hi rend="paranum">1146</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, sammatassāpi bhikkhuno.</p>

<p rend="gathalast">ekatoupasampannaṃ, ovadantassa dukkaṭaṃ..</p>

<p rend="hangnum" n="1147"><hi rend="paranum">1147</hi><hi rend="dot">.</hi></p>

<p rend="gatha1"> tathānatthaṅgate sūriye, gate atthanti saññino.</p>

<p rend="gathalast">tattha vematikassāpi, hoti āpatti dukkaṭaṃ..</p>

<p rend="hangnum" n="1148"><hi rend="paranum">1148</hi><hi rend="dot">.</hi></p>

<p rend="gatha1"> uddesādinayenassa, anāpatti pakāsitā.</p>

<p rend="gathalast">anantarasamā sesā, samuṭṭhānādayo nayā..</p>

<p rend="centre">atthaṅgatasūriyakathā.</p>

<p rend="hangnum" n="1149"><hi rend="paranum">1149</hi><hi rend="dot">.</hi></p>

<p rend="gatha1"> bhikkhuniṃ ovadantassa, gantvā bhikkhunupassayaṃ.</p>

<p rend="gathalast">garudhammehi aññatra, kālā pācittiyaṃ siyā..</p>

<p rend="hangnum" n="1150"><hi rend="paranum">1150</hi><hi rend="dot">.</hi></p>

<p rend="gatha1"> sace asammato hoti, hoti pācittiyadvayaṃ.</p>

<p rend="gathalast">atthaṅgate ca sūriye, sace vadati tīṇipi..</p>

<p rend="hangnum" n="1151"><hi rend="paranum">1151</hi><hi rend="dot">.</hi></p>

<p rend="gatha1"> aññena pana dhammena, vadato dukkaṭadvayaṃ.</p>

<p rend="gathalast">ekaṃ pācittiyaṃ hoti, bhikkhuno rattihetukaṃ..</p>

<p rend="hangnum" n="1152"><hi rend="paranum">1152</hi><hi rend="dot">.</hi></p>

<p rend="gatha1"> sammatassāpi bhikkhussa, hoti pācittiyadvayaṃ.</p>

<p rend="gathalast">garudhammanidānassa, sammatattā abhāvato..</p>

<p rend="hangnum" n="1153"><hi rend="paranum">1153</hi><hi rend="dot">.</hi></p>

<p rend="gatha1"> tassevaññena <pb ed="M" n="0.0108"/> dhammena, ovadantassa dukkaṭaṃ.</p>

<p rend="gathalast">sammatattā anāpatti, ekā pācitti rattiyaṃ..</p>

<p rend="hangnum" n="1154"><hi rend="paranum">1154</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, dukkaṭaṃ itaradvaye.</p>

<p rend="gathalast">ekatoupasampannaṃ, ovadantassa dukkaṭaṃ..</p>

<p rend="hangnum" n="1155"><hi rend="paranum">1155</hi><hi rend="dot">.</hi></p>

<p rend="gatha1"> tathā aññena dhammena, gantvā bhikkhunupassayaṃ.</p>

<p rend="gathalast">samuṭṭhānādayo sabbe, kathinena samā matā..</p>

<p rend="centre">bhikkhunupassayakathā.</p>

<p rend="hangnum" n="1156"><hi rend="paranum">1156</hi><hi rend="dot">.</hi></p>

<p rend="gatha1"> cīvarādīnamatthāya<pb ed="V" n="0.0095"/>, ovadantīti bhikkhuniṃ.</p>

<p rend="gathalast">vadato sammate bhikkhu, tassa pācittiyaṃ siyā..</p>

<p rend="hangnum" n="1157"><hi rend="paranum">1157</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, tatheva tikadukkaṭaṃ.</p>

<p rend="gathalast">saṅghenāsammataṃ bhikkhuṃ, vadantassa ca dukkaṭaṃ..</p>

<p rend="hangnum" n="1158"><hi rend="paranum">1158</hi><hi rend="dot">.</hi></p>

<p rend="gatha1"> tathevānupasampannaṃ, sammataṃ vā asammataṃ.</p>

<p rend="gathalast">na doso āmisatthāya, ovadantassa bhāsato..</p>

<p rend="hangnum" n="1159"><hi rend="paranum">1159</hi><hi rend="dot">.</hi></p>

<p rend="gatha1"> tathā ummattakādīnaṃ, anāpatti pakāsitā.</p>

<p rend="gathalast">idañhi tisamuṭṭhānaṃ, vedanā dukkhavedanā..</p>

<p rend="centre">āmisakathā.</p>

<p rend="hangnum" n="1160"><hi rend="paranum">1160</hi><hi rend="dot">.</hi></p>

<p rend="gatha1"> sace bhikkhuniyā bhikkhu, dadeyya pana cīvaraṃ.</p>

<p rend="gathalast">aññātikāya pācitti, ṭhapetvā pārivattakaṃ..</p>

<p rend="hangnum" n="1161"><hi rend="paranum">1161</hi><hi rend="dot">.</hi></p>

<p rend="gatha1"> cīvarassa paṭiggāha-sikkhāpadasamo nayo.</p>

<p rend="gathalast">avaseso mato saddhiṃ, samuṭṭhānādinā pana..</p>

<p rend="hangnum" n="1162"><hi rend="paranum">1162</hi><hi rend="dot">.</hi></p>

<p rend="gatha1"> tattha bhikkhuniyā dinnaṃ, cīvaraṃ idha bhikkhunā.</p>

<p rend="gathalast">tattha nissaggiyaṃ suddha-pācitti idha sūcitā..</p>

<p rend="centre">cīvaradānakathā.</p>

<p rend="hangnum" n="1163"><hi rend="paranum">1163</hi><hi rend="dot">.</hi></p>

<p rend="gatha1"> cīvaraṃ <pb ed="M" n="0.0109"/> yo hi sibbeyya, sibbāpeyya parena vā.</p>

<p rend="gathalast">aññātikāya pācitti, hoti bhikkhuniyā pana..</p>

<p rend="hangnum" n="1164"><hi rend="paranum">1164</hi><hi rend="dot">.</hi></p>

<p rend="gatha1"> yaṃ vā nivāsituṃ sakkā, yaṃ vā pārupanūpagaṃ.</p>

<p rend="gathalast">cīvaranti adhippeto, idamettha mahesinā..</p>

<p rend="hangnum" n="1165"><hi rend="paranum">1165</hi><hi rend="dot">.</hi></p>

<p rend="gatha1"> sayaṃ sūciṃ pavesetvā, sibbantassa ca bhikkhuno.</p>

<p rend="gathalast">sūcinīharaṇe tassa, pācittiyamudīritaṃ..</p>

<p rend="hangnum" n="1166"><hi rend="paranum">1166</hi><hi rend="dot">.</hi></p>

<p rend="gatha1"> satakkhattumpi vijjhitvā, sakiṃ nīharato pana.</p>

<p rend="gathalast">ekaṃ pācittiyaṃ vuttaṃ, payogassa vasā bahū..</p>

<p rend="hangnum" n="1167"><hi rend="paranum">1167</hi><hi rend="dot">.</hi></p>

<p rend="gatha1"> ‘‘sibbā’’ti pana āṇatto, avisesena bhikkhunā.</p>

<p rend="gathalast">niṭṭhāpeti sace sabbaṃ, ekaṃ pācittiyaṃ siyā..</p>

<p rend="hangnum" n="1168"><hi rend="paranum">1168</hi><hi rend="dot">.</hi></p>

<p rend="gatha1"> ‘‘yamettha <pb ed="V" n="0.0096"/> cīvare kammaṃ, bhāro sabbaṃ tavā’’ti hi.</p>

<p rend="gathalast">āṇatto bhikkhunā sabbaṃ, niṭṭhāpeti sace pana..</p>

<p rend="hangnum" n="1169"><hi rend="paranum">1169</hi><hi rend="dot">.</hi></p>

<p rend="gatha1"> bhikkhussāṇāpakasseva, ekāyāṇattiyā pana.</p>

<p rend="gathalast">honti pācittiyāpatti, anekārāpathe pathe..</p>

<p rend="hangnum" n="1170"><hi rend="paranum">1170</hi><hi rend="dot">.</hi></p>

<p rend="gatha1"> punappunāṇāpentassa, anekāṇattiyaṃ pana.</p>

<p rend="gathalast">kā hi nāma kathā atthi? tikapācittiyaṃ siyā..</p>

<p rend="hangnum" n="1171"><hi rend="paranum">1171</hi><hi rend="dot">.</hi></p>

<p rend="gatha1"> ñātikāya ca aññāti-saññissa vimatissa vā.</p>

<p rend="gathalast">ekatoupasampanna-cīvare dukkaṭaṃ siyā..</p>

<p rend="hangnum" n="1172"><hi rend="paranum">1172</hi><hi rend="dot">.</hi></p>

<p rend="gatha1"> ṭhapetvā cīvaraṃ aññaṃ, parikkhārañca sibbato.</p>

<p rend="gathalast">anāpatti viniddiṭṭhā, sikkhamānādikāyapi..</p>

<p rend="hangnum" n="1173"><hi rend="paranum">1173</hi><hi rend="dot">.</hi></p>

<p rend="gatha1"> sañcarittasamuṭṭhānaṃ, kriyaṃ paṇṇattivajjakaṃ.</p>

<p rend="gathalast">kāyakammaṃ vacīkammaṃ, ticittañca tivedanaṃ..</p>

<p rend="centre">cīvarasibbanakathā.</p>

<p rend="hangnum" n="1174"><hi rend="paranum">1174</hi><hi rend="dot">.</hi></p>

<p rend="gatha1"> bhikkhu <pb ed="M" n="0.0110"/> bhikkhuniyā saddhiṃ, saṃvidhāya panekato.</p>

<p rend="gathalast">paṭipajjeyya maggaṃ ce, aññatra samayā idha..</p>

<p rend="hangnum" n="1175"><hi rend="paranum">1175</hi><hi rend="dot">.</hi></p>

<p rend="gatha1"> gāmantarokkame vāpi, addhayojanatikkame.</p>

<p rend="gathalast">agāmake araññe vā, hoti āpatti bhikkhuno..</p>

<p rend="hangnum" n="1176"><hi rend="paranum">1176</hi><hi rend="dot">.</hi></p>

<p rend="gatha1"> etthākappiyabhūmaṭṭho, saṃvidhānaṃ karoti yo.</p>

<p rend="gathalast">saṃvidhānanimittaṃ tu, dukkaṭaṃ tassa dīpitaṃ..</p>

<p rend="hangnum" n="1177"><hi rend="paranum">1177</hi><hi rend="dot">.</hi></p>

<p rend="gatha1"> saṃvidhānaṃ karontassa, ṭhatvā kappiyabhūmiyaṃ.</p>

<p rend="gathalast">saṃvidhānanimittaṃ tu, na vadantassa dukkaṭaṃ..</p>

<p rend="hangnum" n="1178"><hi rend="paranum">1178</hi><hi rend="dot">.</hi></p>

<p rend="gatha1"> ubhayatthāpi pācitti, gacchantasseva bhikkhuno.</p>

<p rend="gathalast">anantarassa gāmassa, upacārokkame siyā..</p>

<p rend="hangnum" n="1179"><hi rend="paranum">1179</hi><hi rend="dot">.</hi></p>

<p rend="gatha1"> tatrāpi paṭhame pāde, dukkaṭaṃ samudīritaṃ.</p>

<p rend="gathalast">dutiye padavārasmiṃ, pācittiyamudīritaṃ..</p>

<p rend="hangnum" n="1180"><hi rend="paranum">1180</hi><hi rend="dot">.</hi></p>

<p rend="gatha1"> antarā saṃvidhānepi, bhikkhuno dukkaṭaṃ siyā.</p>

<p rend="gathalast">dvāramaggavisaṅkete, sati cāpatti vuccati..</p>

<p rend="hangnum" n="1181"><hi rend="paranum">1181</hi><hi rend="dot">.</hi></p>

<p rend="gatha1"> asaṃvidahite <pb ed="V" n="0.0097"/> kāle, vidahitoti saññino.</p>

<p rend="gathalast">bhikkhusseva vidhānasmiṃ, hoti āpatti dukkaṭaṃ..</p>

<p rend="hangnum" n="1182"><hi rend="paranum">1182</hi><hi rend="dot">.</hi></p>

<p rend="gatha1"> samaye vidahitvā vā, visaṅketena gacchato.</p>

<p rend="gathalast">āpadāsu anāpatti, tathā ummattakādino..</p>

<p rend="hangnum" n="1183"><hi rend="paranum">1183</hi><hi rend="dot">.</hi></p>

<p rend="gatha1"> idaṃ catusamuṭṭhānaṃ, kāyato kāyavācato.</p>

<p rend="gathalast">kāyacittā samuṭṭhāti, kāyavācādikattayā..</p>

<p rend="centre">saṃvidhānakathā.</p>

<p rend="hangnum" n="1184"><hi rend="paranum">1184</hi><hi rend="dot">.</hi></p>

<p rend="gatha1"> ekamujjavaniṃ nāvaṃ, tathā ojavanimpi vā.</p>

<p rend="gathalast">abhirūheyya pācitti, saddhiṃ bhikkhuniyā sace..</p>

<p rend="hangnum" n="1185"><hi rend="paranum">1185</hi><hi rend="dot">.</hi></p>

<p rend="gatha1"> sagāmatīrapassena<pb ed="M" n="0.0111"/>, gāmantaravasena vā.</p>

<p rend="gathalast">agāmatīrapassena, gamane addhayojane..</p>

<p rend="hangnum" n="1186"><hi rend="paranum">1186</hi><hi rend="dot">.</hi></p>

<p rend="gatha1"> tathā yojanavitthiṇṇa-nadīmajjhena gacchato.</p>

<p rend="gathalast">addhayojanasaṅkhāya, honti pācittiyo pana..</p>

<p rend="hangnum" n="1187"><hi rend="paranum">1187</hi><hi rend="dot">.</hi></p>

<p rend="gatha1"> yathāsukhaṃ samuddasmiṃ, sabbaaṭṭhakathāsu hi.</p>

<p rend="gathalast">nadiyaṃyeva āpatti, na samudde vicāritā..</p>

<p rend="hangnum" n="1188"><hi rend="paranum">1188</hi><hi rend="dot">.</hi></p>

<p rend="gatha1"> titthasampādanatthāya, uddhaṃ vā nadiyā adho.</p>

<p rend="gathalast">sace haranti taṃyuttā, anāpatti pakāsitā..</p>

<p rend="hangnum" n="1189"><hi rend="paranum">1189</hi><hi rend="dot">.</hi></p>

<p rend="gatha1"> tathā saṃvidahitvā vā, tiriyaṃ taraṇāya vā.</p>

<p rend="gathalast">āpadāsu viseso hi, anantarasamo mato..</p>

<p rend="centre">nāvābhiruhanakathā.</p>

<p rend="hangnum" n="1190"><hi rend="paranum">1190</hi><hi rend="dot">.</hi></p>

<p rend="gatha1"> ñatvā bhikkhuniyā bhattaṃ, bhuñjato paripācitaṃ.</p>

<p rend="gathalast">hitvā gihisamārambhaṃ, hoti pācitti bhikkhuno..</p>

<p rend="hangnum" n="1191"><hi rend="paranum">1191</hi><hi rend="dot">.</hi></p>

<p rend="gatha1"> bhojanaṃ pañcadhā vuttaṃ, gahaṇe tassa dukkaṭaṃ.</p>

<p rend="gathalast">ajjhohāresu sabbesu, tassa pācittiyo siyuṃ..</p>

<p rend="hangnum" n="1192"><hi rend="paranum">1192</hi><hi rend="dot">.</hi></p>

<p rend="gatha1"> santakaṃ ñātakādīnaṃ, gihisampāditampi vā.</p>

<p rend="gathalast">vinā bhikkhuniyā doso, bhuñjato paripācitaṃ..</p>

<p rend="hangnum" n="1193"><hi rend="paranum">1193</hi><hi rend="dot">.</hi></p>

<p rend="gatha1"> paripācitasaññissa<pb ed="V" n="0.0098"/>, bhikkhussāparipācite.</p>

<p rend="gathalast">ubhosu vimatissāpi, hoti sabbattha dukkaṭaṃ..</p>

<p rend="hangnum" n="1194"><hi rend="paranum">1194</hi><hi rend="dot">.</hi></p>

<p rend="gatha1"> ekatoupasampanna-paripācitabhojanaṃ.</p>

<p rend="gathalast">ajjhohāravaseneva, dukkaṭaṃ paribhuñjato..</p>

<p rend="hangnum" n="1195"><hi rend="paranum">1195</hi><hi rend="dot">.</hi></p>

<p rend="gatha1"> aññaṃ vā pana yaṃ kiñci, ṭhapetvā pañcabhojanaṃ.</p>

<p rend="gathalast">bhuñjantassa anāpatti, yāgukhajjaphalādikaṃ..</p>

<p rend="hangnum" n="1196"><hi rend="paranum">1196</hi><hi rend="dot">.</hi></p>

<p rend="gatha1"> samuṭṭhānādayo <pb ed="M" n="0.0112"/> tulyā, paṭhamantimavatthunā.</p>

<p rend="gathalast">idaṃ paṇṇattivajjaṃ tu, ticittañca tivedanaṃ..</p>

<p rend="centre">paripācitakathā.</p>

<p rend="hangnum" n="1197"><hi rend="paranum">1197</hi><hi rend="dot">.</hi></p>

<p rend="gatha1"> dutiyāniyateneva, dasamaṃ sadisaṃ mataṃ.</p>

<p rend="gathalast">idaṃ sikkhāpadaṃ sabbaṃ, samuṭṭhānanayādinā..</p>

<p rend="centre">rahonisajjakathā.</p>

<p rend="centre">bhikkhunivaggo tatiyo.</p>

<p rend="hangnum" n="1198"><hi rend="paranum">1198</hi><hi rend="dot">.</hi></p>

<p rend="gatha1"> eko āvasatho piṇḍo, agilānena bhikkhunā.</p>

<p rend="gathalast">bhuñjitabbo tato uddhaṃ, pācitti paribhuñjato..</p>

<p rend="hangnum" n="1199"><hi rend="paranum">1199</hi><hi rend="dot">.</hi></p>

<p rend="gatha1"> anodisseva paññatte, yāvadattheva bhikkhunā.</p>

<p rend="gathalast">bhuñjitabbaṃ sakiṃ tattha, tato uddhaṃ na vaṭṭati..</p>

<p rend="hangnum" n="1200"><hi rend="paranum">1200</hi><hi rend="dot">.</hi></p>

<p rend="gatha1"> dutiye divase tattha, gahaṇe dukkaṭaṃ mataṃ.</p>

<p rend="gathalast">ajjhohāresu sabbesu, tassa pācittiyo matā..</p>

<p rend="hangnum" n="1201"><hi rend="paranum">1201</hi><hi rend="dot">.</hi></p>

<p rend="gatha1"> kulenekena paññatte, saha nānākulehi vā.</p>

<p rend="gathalast">nānekaṭṭhānabhedesu, ekabhāgova vaṭṭati..</p>

<p rend="hangnum" n="1202"><hi rend="paranum">1202</hi><hi rend="dot">.</hi></p>

<p rend="gatha1"> nānāṭṭhānesu paññatto, yo ca, nānākulehi vā.</p>

<p rend="gathalast">bhuñjato pana sabbattha, na doso paṭipāṭiyā..</p>

<p rend="hangnum" n="1203"><hi rend="paranum">1203</hi><hi rend="dot">.</hi></p>

<p rend="gatha1"> paṭipāṭimasesena, khepetvā puna bhuñjato.</p>

<p rend="gathalast">ādito pana paṭṭhāya, na ca kappati bhikkhuno..</p>

<p rend="hangnum" n="1204"><hi rend="paranum">1204</hi><hi rend="dot">.</hi></p>

<p rend="gatha1"> anāpatti <pb ed="V" n="0.0099"/> gilānassa, āgacchantassa gacchato.</p>

<p rend="gathalast">odissapi ca paññatte, paritte bhuñjato sakiṃ..</p>

<p rend="hangnum" n="1205"><hi rend="paranum">1205</hi><hi rend="dot">.</hi></p>

<p rend="gatha1"> yāguādīni <pb ed="M" n="0.0113"/> niccampi, bhuñjituṃ pana vaṭṭati.</p>

<p rend="gathalast">sesameḷakalomena, samuṭṭhānādikaṃ samaṃ..</p>

<p rend="centre">āvasathakathā.</p>

<p rend="hangnum" n="1206"><hi rend="paranum">1206</hi><hi rend="dot">.</hi></p>

<p rend="gatha1"> aññatra samayā vuttā, pācitti gaṇabhojane.</p>

<p rend="gathalast">gaṇoti pana niddiṭṭhā, cattāro vā tatuttariṃ..</p>

<p rend="hangnum" n="1207"><hi rend="paranum">1207</hi><hi rend="dot">.</hi></p>

<p rend="gatha1"> yaṃ nimantanato vāpi, laddhaṃ viññattitopi vā.</p>

<p rend="gathalast">bhojanaṃ pana pañcannaṃ, hoti aññataraṃ idha..</p>

<p rend="hangnum" n="1208"><hi rend="paranum">1208</hi><hi rend="dot">.</hi></p>

<p rend="gatha1"> bhojanānampi pañcannaṃ, gahetvā nāmameva tu.</p>

<p rend="gathalast">nimanteti sace bhikkhū, cattāro bahukepi vā..</p>

<p rend="hangnum" n="1209"><hi rend="paranum">1209</hi><hi rend="dot">.</hi></p>

<p rend="gatha1"> ‘‘odanaṃ bhojanaṃ bhattaṃ, sampaṭicchatha gaṇhatha’’.</p>

<p rend="gathalast">iti vevacaneheva, atha bhāsantarena vā..</p>

<p rend="hangnum" n="1210"><hi rend="paranum">1210</hi><hi rend="dot">.</hi></p>

<p rend="gatha1"> tato tassa ca te bhikkhū, sādiyitvā nimantanaṃ.</p>

<p rend="gathalast">ekato nānato vā ce, gantvā gaṇhanti ekato..</p>

<p rend="hangnum" n="1211"><hi rend="paranum">1211</hi><hi rend="dot">.</hi></p>

<p rend="gatha1"> sabbesaṃ hoti pācitti, gaṇabhojanakāraṇā.</p>

<p rend="gathalast">ekato gahaṇaṃ ettha, gaṇabhojanakāraṇaṃ..</p>

<p rend="hangnum" n="1212"><hi rend="paranum">1212</hi><hi rend="dot">.</hi></p>

<p rend="gatha1"> ekato nānato vāpi, gamanaṃ bhojanampi vā.</p>

<p rend="gathalast">kāraṇanti na taṃ viññū, bhaṇanti gaṇabhojane..</p>

<p rend="hangnum" n="1213"><hi rend="paranum">1213</hi><hi rend="dot">.</hi></p>

<p rend="gatha1"> sacepi odanādīnaṃ, gahetvā nāmameva vā.</p>

<p rend="gathalast">ekato nānato vāpi, viññāpetvā manussake..</p>

<p rend="hangnum" n="1214"><hi rend="paranum">1214</hi><hi rend="dot">.</hi></p>

<p rend="gatha1"> nānato vekato gantvā, sace gaṇhanti ekato.</p>

<p rend="gathalast">evampi pana hotīti, vaṇṇitaṃ gaṇabhojanaṃ..</p>

<p rend="hangnum" n="1215"><hi rend="paranum">1215</hi><hi rend="dot">.</hi></p>

<p rend="gatha1"> duvidhassāpi etassa, paṭiggahaṇakāraṇā.</p>

<p rend="gathalast">dukkaṭaṃ hoti pācitti, ajjhohāresu dīpitā..</p>

<p rend="hangnum" n="1216"><hi rend="paranum">1216</hi><hi rend="dot">.</hi></p>

<p rend="gatha1"> samayesu <pb ed="M" n="0.0114"/> anāpatti, sattasvapi pakāsitā.</p>

<p rend="gathalast">gahetvā ekato dvinnaṃ, tiṇṇaṃ vā bhuñjataṃ tathā..</p>

<p rend="hangnum" n="1217"><hi rend="paranum">1217</hi><hi rend="dot">.</hi></p>

<p rend="gatha1"> muninānupasampanna-cāripattānimantitā<pb ed="V" n="0.0100"/>.</p>

<p rend="gathalast">catutthe ekato katvāpi, gaṇabhedo pakāsito..</p>

<p rend="hangnum" n="1218"><hi rend="paranum">1218</hi><hi rend="dot">.</hi></p>

<p rend="gatha1"> neva samayaladdhānaṃ, vasenapi hi sabbaso.</p>

<p rend="gathalast">gaṇabhedo panāpatti, veditabbā vibhāvinā..</p>

<p rend="hangnum" n="1219"><hi rend="paranum">1219</hi><hi rend="dot">.</hi></p>

<p rend="gatha1"> bhojanānañca pañcannaṃ, vasena gaṇabhojane.</p>

<p rend="gathalast">nattheva ca visaṅketaṃ, yāguādīsu taṃ siyā..</p>

<p rend="hangnum" n="1220"><hi rend="paranum">1220</hi><hi rend="dot">.</hi></p>

<p rend="gatha1"> gaṇabhojanasaññissa, bhikkhussāgaṇabhojane.</p>

<p rend="gathalast">tattha vematikassāpi, hoti āpatti dukkaṭaṃ..</p>

<p rend="hangnum" n="1221"><hi rend="paranum">1221</hi><hi rend="dot">.</hi></p>

<p rend="gatha1"> bhojanāni ca pañceva, ṭhapetvā yāguādisu.</p>

<p rend="gathalast">anāpattīti ñātabbā, niccabhattādikesupi..</p>

<p rend="hangnum" n="1222"><hi rend="paranum">1222</hi><hi rend="dot">.</hi></p>

<p rend="gatha1"> tathā ummattakādīnaṃ, samuṭṭhānādinā pana.</p>

<p rend="gathalast">idaṃ eḷakalomena, sadisanti pakāsitaṃ..</p>

<p rend="centre">gaṇabhojanakathā.</p>

<p rend="hangnum" n="1223"><hi rend="paranum">1223</hi><hi rend="dot">.</hi></p>

<p rend="gatha1"> bahūhi yo bhikkhu manussakehi.</p>

<p rend="gatha2">nimantito pañcahi bhojanehi.</p>

<p rend="gatha3">hitvā sace pubbanimantanāya.</p>

<p rend="gathalast">vikappanaṃ pañcasu yassa kassa..</p>

<p rend="hangnum" n="1224"><hi rend="paranum">1224</hi><hi rend="dot">.</hi></p>

<p rend="gatha1"> pacchā nimantitaṃ bhattaṃ, tathā uppaṭipāṭiyā.</p>

<p rend="gathalast">bhuñjato ekasitthampi, tassa pācittiyaṃ siyā..</p>

<p rend="hangnum" n="1225"><hi rend="paranum">1225</hi><hi rend="dot">.</hi></p>

<p rend="gatha1"> bhojanānaṃ tu pañcannaṃ, yena kena nimantito.</p>

<p rend="gathalast">taṃ ṭhapetvā sace aññaṃ, bhojanaṃ paribhuñjati..</p>

<p rend="hangnum" n="1226"><hi rend="paranum">1226</hi><hi rend="dot">.</hi></p>

<p rend="gatha1"> tesameva <pb ed="M" n="0.0115"/> ca pañcannaṃ, bhojanānaṃ mahesinā.</p>

<p rend="gathalast">etaṃ paramparaṃ nāma, bhojanaṃ paridīpitaṃ..</p>

<p rend="hangnum" n="1227"><hi rend="paranum">1227</hi><hi rend="dot">.</hi></p>

<p rend="gatha1"> yattha khīraṃ rasaṃ vāpi, ākiranti sace pana.</p>

<p rend="gathalast">yena ajjhotthaṭaṃ bhattaṃ, sabbamekarasaṃ siyā..</p>

<p rend="hangnum" n="1228"><hi rend="paranum">1228</hi><hi rend="dot">.</hi></p>

<p rend="gatha1"> koṭito pana paṭṭhāya, saṃsaṭṭhaṃ paribhuñjato.</p>

<p rend="gathalast">anāpattīti niddiṭṭhaṃ, <hi rend="bold">mahāpaccariyaṃ</hi> pana..</p>

<p rend="hangnum" n="1229"><hi rend="paranum">1229</hi><hi rend="dot">.</hi></p>

<p rend="gatha1"> paramparanti <pb ed="V" n="0.0101"/> saññāya, aparamparabhojane.</p>

<p rend="gathalast">tattha vematikassāpi, dukkaṭaṃ paribhuñjato..</p>

<p rend="hangnum" n="1230"><hi rend="paranum">1230</hi><hi rend="dot">.</hi></p>

<p rend="gatha1"> sakalenapi gāmena, pūgena nigamena vā.</p>

<p rend="gathalast">nimantitassa vā nicca-bhatte doso na vijjati..</p>

<p rend="hangnum" n="1231"><hi rend="paranum">1231</hi><hi rend="dot">.</hi></p>

<p rend="gatha1"> samuṭṭhānādayo sabbe, kathinenādinā samā.</p>

<p rend="gathalast">kriyākriyamidaṃ vuttaṃ, bhojanañcāvikappanaṃ..</p>

<p rend="centre">paramparabhojanakathā.</p>

<p rend="hangnum" n="1232"><hi rend="paranum">1232</hi><hi rend="dot">.</hi></p>

<p rend="gatha1"> pūvā paheṇakatthāya, paṭiyattā sace pana.</p>

<p rend="gathalast">pātheyyatthāya manthā vā, ye hi tattha ca bhikkhunā..</p>

<p rend="hangnum" n="1233"><hi rend="paranum">1233</hi><hi rend="dot">.</hi></p>

<p rend="gatha1"> dvattipattā gahetabbā, pūrā pūvehi sattuhi.</p>

<p rend="gathalast">tato ce uttariṃ tassa, hoti pācitti gaṇhato..</p>

<p rend="hangnum" n="1234"><hi rend="paranum">1234</hi><hi rend="dot">.</hi></p>

<p rend="gatha1"> gahetvā nikkhamantena, ‘‘dvattipattā mayā idha.</p>

<p rend="gathalast">gahitā pana pūvā’’ti, bhikkhuṃ disvā vade budho..</p>

<p rend="hangnum" n="1235"><hi rend="paranum">1235</hi><hi rend="dot">.</hi></p>

<p rend="gatha1"> ‘‘mā kho tvaṃ paṭigaṇhā’’ti, avadantassa dukkaṭaṃ.</p>

<p rend="gathalast">gaṇhatopi ca taṃ sutvā, hoti āpatti dukkaṭaṃ..</p>

<p rend="hangnum" n="1236"><hi rend="paranum">1236</hi><hi rend="dot">.</hi></p>

<p rend="gatha1"> ūnakadvattipattesu, atirekoti saññino.</p>

<p rend="gathalast">tattha vematikassāpi, hoti āpatti dukkaṭaṃ..</p>

<p rend="hangnum" n="1237"><hi rend="paranum">1237</hi><hi rend="dot">.</hi></p>

<p rend="gatha1"> yena <pb ed="M" n="0.0116"/> tattha tayo laddhā, pattapūrā tato pana.</p>

<p rend="gathalast">dve saṅghassa padātabbā, dve ce eko, na ekato..</p>

<p rend="hangnum" n="1238"><hi rend="paranum">1238</hi><hi rend="dot">.</hi></p>

<p rend="gatha1"> apaheṇakapātheyyaṃ, avasesampi vā tato.</p>

<p rend="gathalast">santakaṃ ñātakādīnaṃ, dentānampi tadūnakaṃ..</p>

<p rend="hangnum" n="1239"><hi rend="paranum">1239</hi><hi rend="dot">.</hi></p>

<p rend="gatha1"> gaṇhatopi anāpatti, tathā ummattakādino.</p>

<p rend="gathalast">samuṭṭhānādayo sabbe, sañcarittasamā matā..</p>

<p rend="centre">kāṇamātukathā.</p>

<p rend="hangnum" n="1240"><hi rend="paranum">1240</hi><hi rend="dot">.</hi></p>

<p rend="gatha1"> aññena pana pañcannaṃ, bhojanānaṃ pavārito.</p>

<p rend="gathalast">pācittinatirittaṃ ce, puna bhuñjati bhojanaṃ..</p>

<p rend="hangnum" n="1241"><hi rend="paranum">1241</hi><hi rend="dot">.</hi></p>

<p rend="gatha1"> asanaṃ <pb ed="V" n="0.0102"/> bhojanañceva, hatthapāsābhihāratā.</p>

<p rend="gathalast">kāyavācāpaṭikkhepo, pañcaṅgehi pavāraṇā..</p>

<p rend="hangnum" n="1242"><hi rend="paranum">1242</hi><hi rend="dot">.</hi></p>

<p rend="gatha1"> odano sattu kummāso, maccho maṃsanti sabbaso.</p>

<p rend="gathalast">nippapañcena niddiṭṭhaṃ, bhojanaṃ pañcadhā mataṃ..</p>

<p rend="hangnum" n="1243"><hi rend="paranum">1243</hi><hi rend="dot">.</hi></p>

<p rend="gatha1"> <hi rend="bold">odano</hi> tattha sattannaṃ, dhaññānaṃ odano mato.</p>

<p rend="gathalast">bhajjitānaṃ tu dhaññānaṃ, cuṇṇaṃ <hi rend="bold">‘‘sattū’’</hi>ti vuccati..</p>

<p rend="hangnum" n="1244"><hi rend="paranum">1244</hi><hi rend="dot">.</hi></p>

<p rend="gatha1"> <hi rend="bold">kummāso</hi> yavakummāso, <hi rend="bold">maccho</hi> vuccati odako.</p>

<p rend="gathalast"><hi rend="bold">maṃsa</hi>mpi kappiyamaṃsaṃ, ayamettha vinicchayo..</p>

<p rend="hangnum" n="1245"><hi rend="paranum">1245</hi><hi rend="dot">.</hi></p>

<p rend="gatha1"> sāli vīhi yavo kaṅgu, varako godhumo tathā.</p>

<p rend="gathalast">kudrūsakoti sattete, dhaññā dhaññena desitā..</p>

<p rend="hangnum" n="1246"><hi rend="paranum">1246</hi><hi rend="dot">.</hi></p>

<p rend="gatha1"> sāmākāditiṇaṃ sabbaṃ, kudrūseneva dīpitaṃ.</p>

<p rend="gathalast">nīvāro sāliyaṃ vutto, varake varakacorako..</p>

<p rend="hangnum" n="1247"><hi rend="paranum">1247</hi><hi rend="dot">.</hi></p>

<p rend="gatha1"> sattannaṃ pana dhaññānaṃ, odano yāgu vā pana.</p>

<p rend="gathalast">aṅgasampattiyā yuttā, sañjaneti pavāraṇaṃ..</p>

<p rend="hangnum" n="1248"><hi rend="paranum">1248</hi><hi rend="dot">.</hi></p>

<p rend="gatha1"> hatthena <pb ed="M" n="0.0117"/> gahitokāse, odhiṃ dasseti yā pana.</p>

<p rend="gathalast">yāgusā idha sabbāpi, odanoti pavuccati..</p>

<p rend="hangnum" n="1249"><hi rend="paranum">1249</hi><hi rend="dot">.</hi></p>

<p rend="gatha1"> abbhuṇhā pana yā yāgu, uddhanoropitā tanu.</p>

<p rend="gathalast">sace odhiṃ na dasseti, na janeti pavāraṇaṃ..</p>

<p rend="hangnum" n="1250"><hi rend="paranum">1250</hi><hi rend="dot">.</hi></p>

<p rend="gatha1"> puna sā sītalībhūtā, ghanabhāvaṃ gatā sace.</p>

<p rend="gathalast">odhiṃ dasseti so pubbe, tanubhāvo na rakkhati..</p>

<p rend="hangnum" n="1251"><hi rend="paranum">1251</hi><hi rend="dot">.</hi></p>

<p rend="gatha1"> takkadhaññarasādīni, āropetvā bahūnipi.</p>

<p rend="gathalast">phalapaṇṇakaḷīrāni, pakkhipitvāna tattha ca..</p>

<p rend="hangnum" n="1252"><hi rend="paranum">1252</hi><hi rend="dot">.</hi></p>

<p rend="gatha1"> taṇḍule muṭṭhimattepi, pakkhipitvā pacanti ce.</p>

<p rend="gathalast">odhiṃ pana ca dasseti, sañjaneti pavāraṇaṃ..</p>

<p rend="hangnum" n="1253"><hi rend="paranum">1253</hi><hi rend="dot">.</hi></p>

<p rend="gatha1"> rase dhaññarase khīre, vākiritvāna odanaṃ.</p>

<p rend="gathalast">‘‘yāguṃ gaṇhatha, yāgu’’nti, vatvā denti sace pana..</p>

<p rend="hangnum" n="1254"><hi rend="paranum">1254</hi><hi rend="dot">.</hi></p>

<p rend="gatha1"> kiñcāpi tanukā hoti, sañjaneti pavāraṇaṃ.</p>

<p rend="gathalast">taṃ pacitvā sace denti, yāgusaṅgahitā pana..</p>

<p rend="hangnum" n="1255"><hi rend="paranum">1255</hi><hi rend="dot">.</hi></p>

<p rend="gatha1"> chupanti <pb ed="V" n="0.0103"/> macchamaṃsaṃ vā, tanukāyapi yāguyā.</p>

<p rend="gathalast">sace sāsapamattampi, paññāyati pavāraṇaṃ..</p>

<p rend="hangnum" n="1256"><hi rend="paranum">1256</hi><hi rend="dot">.</hi></p>

<p rend="gatha1"> macchamaṃsaraso suddho, saṃsatto rasayāgu vā.</p>

<p rend="gathalast">na cākappiyamaṃsaṃ vā, sañjaneti pavāraṇaṃ..</p>

<p rend="hangnum" n="1257"><hi rend="paranum">1257</hi><hi rend="dot">.</hi></p>

<p rend="gatha1"> ṭhapetvā vuttadhaññānaṃ, odanaṃ pana sabbaso.</p>

<p rend="gathalast">veḷutaṇḍulakādīnaṃ, na pavāreti odano..</p>

<p rend="hangnum" n="1258"><hi rend="paranum">1258</hi><hi rend="dot">.</hi></p>

<p rend="gatha1"> puthukā vā tato tāhi, katabhattampi sattupi.</p>

<p rend="gathalast">suddhā na pana pūvā vā, pavārenti kadācipi..</p>

<p rend="hangnum" n="1259"><hi rend="paranum">1259</hi><hi rend="dot">.</hi></p>

<p rend="gatha1"> kharapākena bhaṭṭhānaṃ, vīhīnaṃ taṇḍule pana.</p>

<p rend="gathalast">koṭṭetvā denti taṃ cuṇṇaṃ, sattusaṅgahitaṃ mataṃ..</p>

<p rend="hangnum" n="1260"><hi rend="paranum">1260</hi><hi rend="dot">.</hi></p>

<p rend="gatha1"> bhajjitānaṃ <pb ed="M" n="0.0118"/> tu vīhīnaṃ, na pavārenti taṇḍulā.</p>

<p rend="gathalast">tesaṃ pana ca yaṃ cuṇṇaṃ, taṃ janeti pavāraṇaṃ..</p>

<p rend="hangnum" n="1261"><hi rend="paranum">1261</hi><hi rend="dot">.</hi></p>

<p rend="gatha1"> kharapākena bhaṭṭhānaṃ, vīhīnaṃ kuṇḍakampi ca.</p>

<p rend="gathalast">sattunaṃ modako vāpi, sañjaneti pavāraṇaṃ..</p>

<p rend="hangnum" n="1262"><hi rend="paranum">1262</hi><hi rend="dot">.</hi></p>

<p rend="gatha1"> samapākena bhaṭṭhānaṃ, sukkhānaṃ ātapena ca.</p>

<p rend="gathalast">kuṇḍakaṃ pana vīhīnaṃ, na janeti pavāraṇaṃ..</p>

<p rend="hangnum" n="1263"><hi rend="paranum">1263</hi><hi rend="dot">.</hi></p>

<p rend="gatha1"> lājā vā pana teheva, katabhattampi sattu vā.</p>

<p rend="gathalast">khajjakaṃ pana suddhaṃ vā, na janeti pavāraṇaṃ..</p>

<p rend="hangnum" n="1264"><hi rend="paranum">1264</hi><hi rend="dot">.</hi></p>

<p rend="gatha1"> pūritaṃ macchamaṃsehi, taṃ janeti pavāraṇaṃ.</p>

<p rend="gathalast">yaṃ kiñci bhajjitaṃ piṭṭhaṃ, na pavāreti suddhakaṃ..</p>

<p rend="hangnum" n="1265"><hi rend="paranum">1265</hi><hi rend="dot">.</hi></p>

<p rend="gatha1"> yavehi katakummāso, pavāreti, na cāparo.</p>

<p rend="gathalast">macchamaṃsesu vattabbaṃ, pākaṭattā na vijjati..</p>

<p rend="hangnum" n="1266"><hi rend="paranum">1266</hi><hi rend="dot">.</hi></p>

<p rend="gatha1"> khādanto kappiyaṃ maṃsaṃ, nisedheti akappiyaṃ.</p>

<p rend="gathalast">na so tena pavāreti, avatthuttāti dīpitaṃ..</p>

<p rend="hangnum" n="1267"><hi rend="paranum">1267</hi><hi rend="dot">.</hi></p>

<p rend="gatha1"> tathevākappiyaṃ maṃsaṃ, khādanto kappiyaṃ sace.</p>

<p rend="gathalast">nisedheti pavāreti, vatthukattāti vaṇṇitaṃ..</p>

<p rend="hangnum" n="1268"><hi rend="paranum">1268</hi><hi rend="dot">.</hi></p>

<p rend="gatha1"> maṃsaṃ pana ca khādanto, kappiyaṃ vā akappiyaṃ.</p>

<p rend="gathalast">pavāreti nisedheti, kiñci kappiyabhojanaṃ..</p>

<p rend="hangnum" n="1269"><hi rend="paranum">1269</hi><hi rend="dot">.</hi></p>

<p rend="gatha1"> sace <pb ed="V" n="0.0104"/> akappiyaṃ maṃsaṃ, khādantova akappiyaṃ.</p>

<p rend="gathalast">nisedhaṃ na pavāreti, tathā aññaṃ akappiyaṃ..</p>

<p rend="hangnum" n="1270"><hi rend="paranum">1270</hi><hi rend="dot">.</hi></p>

<p rend="gatha1"> sace ajjhohaṭaṃ hoti, sitthamekampi bhikkhunā.</p>

<p rend="gathalast">patte hatthe mukhe vāpi, bhojanaṃ pana vijjati..</p>

<p rend="hangnum" n="1271"><hi rend="paranum">1271</hi><hi rend="dot">.</hi></p>

<p rend="gatha1"> pavāraṇapahonaṃ ce, paṭikkhipati bhojanaṃ.</p>

<p rend="gathalast">pavāreti sace natthi, na pavāreti katthaci..</p>

<p rend="hangnum" n="1272"><hi rend="paranum">1272</hi><hi rend="dot">.</hi></p>

<p rend="gatha1"> gilitvā ca mukhe bhattaṃ, sesamādāya gacchati.</p>

<p rend="gathalast">antarā ca nisedhento, na pavāreti bhojanaṃ..</p>

<p rend="hangnum" n="1273"><hi rend="paranum">1273</hi><hi rend="dot">.</hi></p>

<p rend="gatha1"> mukhe <pb ed="M" n="0.0119"/> ca bhattaṃ gilitañca hatthe.</p>

<p rend="gatha2">bhattaṃ tu aññassa ca dātukāmo.</p>

<p rend="gatha3">patte ca bhattaṃ puna dātukāmo.</p>

<p rend="gathalast">paṭikkhipanto na pavārito so..</p>

<p rend="hangnum" n="1274"><hi rend="paranum">1274</hi><hi rend="dot">.</hi></p>

<p rend="gatha1"> asanassa upacchedā, na pavāreti soti hi.</p>

<p rend="gathalast">kathayanti mahāpaññā, kāraṇākāraṇaññuno..</p>

<p rend="hangnum" n="1275"><hi rend="paranum">1275</hi><hi rend="dot">.</hi></p>

<p rend="gatha1"> gaṇhato pacchimaṃ aṅgaṃ, dadato purimaṃ pana.</p>

<p rend="gathalast">ubhinnaṃ aḍḍhateyyaṃ ce, vinā hatthaṃ pasāritaṃ..</p>

<p rend="hangnum" n="1276"><hi rend="paranum">1276</hi><hi rend="dot">.</hi></p>

<p rend="gatha1"> tasmiṃ abhihaṭaṃ ṭhāne, pavāraṇapahonakaṃ.</p>

<p rend="gathalast">tādisaṃ bhuñjamānova, nisedheti pavārito..</p>

<p rend="hangnum" n="1277"><hi rend="paranum">1277</hi><hi rend="dot">.</hi></p>

<p rend="gatha1"> hatthe ādhārake vāpi, pattaṃ ūrūsu vā ṭhitaṃ.</p>

<p rend="gathalast">āharitvā sace bhikkhu, ‘‘bhattaṃ gaṇhā’’ti bhāsati..</p>

<p rend="hangnum" n="1278"><hi rend="paranum">1278</hi><hi rend="dot">.</hi></p>

<p rend="gatha1"> anantare nisinnova, taṃ paṭikkhipato pana.</p>

<p rend="gathalast">abhihārassa cābhāvā, natthi tassa pavāraṇā..</p>

<p rend="hangnum" n="1279"><hi rend="paranum">1279</hi><hi rend="dot">.</hi></p>

<p rend="gatha1"> bhattapacchiṃ paṇāmetvā, ṭhapetvā purato ‘‘idaṃ.</p>

<p rend="gathalast">gaṇhāhī’’ti ca vuttepi, ayameva vinicchayo..</p>

<p rend="hangnum" n="1280"><hi rend="paranum">1280</hi><hi rend="dot">.</hi></p>

<p rend="gatha1"> anantarassa bhikkhussa, dīyamāne panetaro.</p>

<p rend="gathalast">pidahanto sakaṃ pattaṃ, hatthehi na pavārito..</p>

<p rend="hangnum" n="1281"><hi rend="paranum">1281</hi><hi rend="dot">.</hi></p>

<p rend="gatha1"> kāyenābhihaṭaṃ bhattaṃ, paṭikkhipati yo pana.</p>

<p rend="gathalast">kāyena vāpi vācāya, hoti kassa pavāraṇā..</p>

<p rend="hangnum" n="1282"><hi rend="paranum">1282</hi><hi rend="dot">.</hi></p>

<p rend="gatha1"> eko <pb ed="V" n="0.0105"/> abhihaṭe bhatte, pavāraṇabhayā pana.</p>

<p rend="gathalast">‘‘ākirākira koṭṭetvā, koṭṭetvā pūrayā’’ti ca..</p>

<p rend="hangnum" n="1283"><hi rend="paranum">1283</hi><hi rend="dot">.</hi></p>

<p rend="gatha1"> sace vadati tassāpi, na panatthi pavāraṇā.</p>

<p rend="gathalast">iccevāha mahāthero, <hi rend="bold">mahāpaduma</hi>nāmako..</p>

<p rend="hangnum" n="1284"><hi rend="paranum">1284</hi><hi rend="dot">.</hi></p>

<p rend="gatha1"> samaṃsañhi <pb ed="M" n="0.0120"/> rasaṃ netvā, gaṇhathāti rasaṃ vade.</p>

<p rend="gathalast">taṃ sutvā ca nisedhento, neva hoti pavārito..</p>

<p rend="hangnum" n="1285"><hi rend="paranum">1285</hi><hi rend="dot">.</hi></p>

<p rend="gatha1"> ‘‘gaṇha maccharasaṃ sāraṃ, gaṇha maṃsarasa’’nti vā.</p>

<p rend="gathalast">‘‘idaṃ gaṇhā’’ti vā vutte, paṭikkhepe pavāraṇā..</p>

<p rend="hangnum" n="1286"><hi rend="paranum">1286</hi><hi rend="dot">.</hi></p>

<p rend="gatha1"> sace maṃsaṃ visuṃ katvā, ‘‘gaṇha maṃsarasa’’nti vā.</p>

<p rend="gathalast">vadeyyatthi ca maṃsaṃ ce, paṭikkhepe pavāraṇā..</p>

<p rend="hangnum" n="1287"><hi rend="paranum">1287</hi><hi rend="dot">.</hi></p>

<p rend="gatha1"> odanena ca pucchantaṃ, ‘‘muhuttaṃ āgamehi’’ti.</p>

<p rend="gathalast">gahaṇatthaṃ ṭhapentassa, neva tassa pavāraṇā..</p>

<p rend="hangnum" n="1288"><hi rend="paranum">1288</hi><hi rend="dot">.</hi></p>

<p rend="gatha1"> kaḷīrapanasādīhi, missakaṃ macchamaṃsakaṃ.</p>

<p rend="gathalast">‘‘kaḷīrasūpakaṃ gaṇha, panasabyañjana’’nti vā..</p>

<p rend="hangnum" n="1289"><hi rend="paranum">1289</hi><hi rend="dot">.</hi></p>

<p rend="gatha1"> vadanti ce paṭikkhepe, neva hoti pavāraṇā.</p>

<p rend="gathalast">apavāraṇahetūnaṃ, nāmena pana vuttato..</p>

<p rend="hangnum" n="1290"><hi rend="paranum">1290</hi><hi rend="dot">.</hi></p>

<p rend="gatha1"> ‘‘macchasūpa’’nti vā vutte, ‘‘maṃsasūpa’’nti vā pana.</p>

<p rend="gathalast">‘‘idaṃ gaṇhā’’ti vā vutte, hotiyeva pavāraṇā..</p>

<p rend="hangnum" n="1291"><hi rend="paranum">1291</hi><hi rend="dot">.</hi></p>

<p rend="gatha1"> eseva ca nayo vutto, ñeyyo maṃsakarambake.</p>

<p rend="gathalast">sabbesu macchamaṃsehi, missakesu ayaṃ nayo..</p>

<p rend="hangnum" n="1292"><hi rend="paranum">1292</hi><hi rend="dot">.</hi></p>

<p rend="gatha1"> bhattasammissitaṃ yāguṃ, āharitvā sace pana.</p>

<p rend="gathalast">‘‘yāguṃ gaṇhā’’ti vuttasmiṃ, na pavāreti vārayaṃ..</p>

<p rend="hangnum" n="1293"><hi rend="paranum">1293</hi><hi rend="dot">.</hi></p>

<p rend="gatha1"> ‘‘bhattaṃ gaṇhā’’ti vutte tu, pavāreti paṭikkhipaṃ.</p>

<p rend="gathalast">yena vāpucchito tassa, atthitāyāti kāraṇaṃ..</p>

<p rend="hangnum" n="1294"><hi rend="paranum">1294</hi><hi rend="dot">.</hi></p>

<p rend="gatha1"> ‘‘yāgumissakaṃ gaṇhā’’ti, vutte tattha ca yāgu ce.</p>

<p rend="gathalast">samā bahutarā vā sā, na pavāreti so kira..</p>

<p rend="hangnum" n="1295"><hi rend="paranum">1295</hi><hi rend="dot">.</hi></p>

<p rend="gatha1"> mandā yāgu, bahuṃ bhattaṃ, sace hoti pavāraṇā.</p>

<p rend="gathalast">idaṃ sabbattha niddiṭṭhaṃ, kāraṇaṃ pana duddasaṃ..</p>

<p rend="hangnum" n="1296"><hi rend="paranum">1296</hi><hi rend="dot">.</hi></p>

<p rend="gatha1"> rasaṃ <pb ed="V" n="0.0106"/> bahurase bhatte, khīraṃ vā bahukhīrake.</p>

<p rend="gathalast">gaṇhathāti visuṃ katvā, deti natthi pavāraṇā..</p>

<p rend="hangnum" n="1297"><hi rend="paranum">1297</hi><hi rend="dot">.</hi></p>

<p rend="gatha1"> gacchanteneva <pb ed="M" n="0.0121"/> bhottabbaṃ, gacchanto ce pavārito.</p>

<p rend="gathalast">bhuñjitabbaṃ ṭhiteneva, ṭhatvā yadi pavārito..</p>

<p rend="hangnum" n="1298"><hi rend="paranum">1298</hi><hi rend="dot">.</hi></p>

<p rend="gatha1"> udakaṃ vāpi patvā so, sace tiṭṭhati kaddamaṃ.</p>

<p rend="gathalast">atirittaṃ tu kāretvā, bhuñjitabbaṃ tato puna..</p>

<p rend="hangnum" n="1299"><hi rend="paranum">1299</hi><hi rend="dot">.</hi></p>

<p rend="gatha1"> pīṭhake yo nisīditvā, pavāreti sace pana.</p>

<p rend="gathalast">āsanaṃ avicāletvā, bhuñjitabbaṃ yathāsukhaṃ..</p>

<p rend="hangnum" n="1300"><hi rend="paranum">1300</hi><hi rend="dot">.</hi></p>

<p rend="gatha1"> sace mañce nisīditvā, pavāreti tato pana.</p>

<p rend="gathalast">ito saṃsarituṃ etto, īsakampi na labbhati..</p>

<p rend="hangnum" n="1301"><hi rend="paranum">1301</hi><hi rend="dot">.</hi></p>

<p rend="gatha1"> tena mañcena naṃ saddhiṃ, vaṭṭataññatra nenti ce.</p>

<p rend="gathalast">evaṃ sabbattha ñātabbaṃ, viññunā vinayaññunā..</p>

<p rend="hangnum" n="1302"><hi rend="paranum">1302</hi><hi rend="dot">.</hi></p>

<p rend="gatha1"> nipajjitvāva bhottabbaṃ, nipanno ce pavārito.</p>

<p rend="gathalast">vāretukkuṭiko hutvā, bhuñjitabbaṃ tatheva ca..</p>

<p rend="hangnum" n="1303"><hi rend="paranum">1303</hi><hi rend="dot">.</hi></p>

<p rend="gatha1"> athālametaṃ sabbanti, vattabbaṃ tena bhikkhunā.</p>

<p rend="gathalast">atirittaṃ karontena, onametvāna bhājanaṃ..</p>

<p rend="hangnum" n="1304"><hi rend="paranum">1304</hi><hi rend="dot">.</hi></p>

<p rend="gatha1"> kappiyaṃ pana kātabbaṃ, na patteyeva kevalaṃ.</p>

<p rend="gathalast">pacchiyaṃ yadi vā kuṇḍe, kātuṃ vaṭṭati bhājane..</p>

<p rend="hangnum" n="1305"><hi rend="paranum">1305</hi><hi rend="dot">.</hi></p>

<p rend="gatha1"> pavāritānaṃ apavāritānaṃ.</p>

<p rend="gatha2">aññesametaṃ pana vaṭṭateva.</p>

<p rend="gatha3">yenātirittaṃ tu kataṃ ṭhapetvā.</p>

<p rend="gathalast">tameva cekaṃ paribhuñjitabbaṃ..</p>

<p rend="hangnum" n="1306"><hi rend="paranum">1306</hi><hi rend="dot">.</hi></p>

<p rend="gatha1"> kappiyaṃ pana kāretvā, bhuñjantasseva bhikkhuno.</p>

<p rend="gathalast">byañjanaṃ vāpi yaṃ kiñci, patte tassākiranti ce..</p>

<p rend="hangnum" n="1307"><hi rend="paranum">1307</hi><hi rend="dot">.</hi></p>

<p rend="gatha1"> atirittaṃ tu kāretvā, bhuñjitabbaṃ tathā puna.</p>

<p rend="gathalast">yena taṃ akataṃ yaṃ vā, kātabbaṃ tena taṃ visuṃ..</p>

<p rend="hangnum" n="1308"><hi rend="paranum">1308</hi><hi rend="dot">.</hi></p>

<p rend="gatha1"> kataṃ <pb ed="M" n="0.0122"/> akappiyādīhi, atirittaṃ tu sattahi.</p>

<p rend="gathalast">na gilānātirittañca, taṃ hotinatirittakaṃ..</p>

<p rend="hangnum" n="1309"><hi rend="paranum">1309</hi><hi rend="dot">.</hi></p>

<p rend="gatha1"> yopi <pb ed="V" n="0.0107"/> pātova ekampi, sitthaṃ bhutvā nisīdati.</p>

<p rend="gathalast">upakaṭṭhūpanītampi, kātuṃ labhati kappiyaṃ..</p>

<p rend="hangnum" n="1310"><hi rend="paranum">1310</hi><hi rend="dot">.</hi></p>

<p rend="gatha1"> āhāratthāya yāmādi-kālikaṃ paṭigaṇhato.</p>

<p rend="gathalast">anāmisaṃ tamevassa, dukkaṭaṃ paribhuñjato..</p>

<p rend="hangnum" n="1311"><hi rend="paranum">1311</hi><hi rend="dot">.</hi></p>

<p rend="gatha1"> tathā anatirittanti, saññino atirittake.</p>

<p rend="gathalast">tattha vematikassāpi, dukkaṭaṃ paridīpitaṃ..</p>

<p rend="hangnum" n="1312"><hi rend="paranum">1312</hi><hi rend="dot">.</hi></p>

<p rend="gatha1"> anāpattātirittaṃ tu, kārāpetvāna bhuñjato.</p>

<p rend="gathalast">gilānassātirittaṃ vā, tathā ummattakādino..</p>

<p rend="hangnum" n="1313"><hi rend="paranum">1313</hi><hi rend="dot">.</hi></p>

<p rend="gatha1"> samuṭṭhānādayo sabbe, kathinena samā matā.</p>

<p rend="gathalast">kappiyākaraṇañceva, bhojanañca kriyākriyaṃ..</p>

<p rend="centre">paṭhamapavāraṇakathā.</p>

<p rend="hangnum" n="1314"><hi rend="paranum">1314</hi><hi rend="dot">.</hi></p>

<p rend="gatha1"> yo panānatirittena, pavāreyya pavāritaṃ.</p>

<p rend="gathalast">jānaṃ āsādanāpekkho, bhutte pācitti tassa tu..</p>

<p rend="hangnum" n="1315"><hi rend="paranum">1315</hi><hi rend="dot">.</hi></p>

<p rend="gatha1"> dukkaṭaṃ abhihāre ca, gahaṇe itarassa hi.</p>

<p rend="gathalast">ajjhohārapayogesu, sabbesupi ca dukkaṭaṃ..</p>

<p rend="hangnum" n="1316"><hi rend="paranum">1316</hi><hi rend="dot">.</hi></p>

<p rend="gatha1"> bhojanassāvasānasmiṃ, pācitti paridīpitā.</p>

<p rend="gathalast">abhihārakabhikkhussa, sabbaṃ tasseva dassitaṃ..</p>

<p rend="hangnum" n="1317"><hi rend="paranum">1317</hi><hi rend="dot">.</hi></p>

<p rend="gatha1"> pavāritoti saññissa, bhikkhusmiṃ apavārite.</p>

<p rend="gathalast">vimatissubhayatthāpi, dukkaṭaṃ paridīpitaṃ..</p>

<p rend="hangnum" n="1318"><hi rend="paranum">1318</hi><hi rend="dot">.</hi></p>

<p rend="gatha1"> anāpattātirittaṃ vā, kārāpetvāva deti ce.</p>

<p rend="gathalast">gilānassāvasesaṃ vā, aññassatthāya deti vā..</p>

<p rend="hangnum" n="1319"><hi rend="paranum">1319</hi><hi rend="dot">.</hi></p>

<p rend="gatha1"> sesaṃ <pb ed="M" n="0.0123"/> sabbamasesena, anantarasamaṃ mataṃ.</p>

<p rend="gathalast">omasavādatulyāva, samuṭṭhānādayo nayā..</p>

<p rend="centre">dutiyapavāraṇakathā.</p>

<p rend="hangnum" n="1320"><hi rend="paranum">1320</hi><hi rend="dot">.</hi></p>

<p rend="gatha1"> khādanīyaṃ vā bhojanīyaṃ vā.</p>

<p rend="gatha2">kiñci vikāle yo pana bhikkhu.</p>

<p rend="gatha3">khādati <pb ed="V" n="0.0108"/> bhuñjati vāpi ca taṃ.</p>

<p rend="gathalast">so jinavuttaṃ dosamupeti..</p>

<p rend="hangnum" n="1321"><hi rend="paranum">1321</hi><hi rend="dot">.</hi></p>

<p rend="gatha1"> yamāmisagatañcettha, vanamūlaphalādikaṃ.</p>

<p rend="gathalast">kālikesvasammohatthaṃ, veditabbamidaṃ pana..</p>

<p rend="hangnum" n="1322"><hi rend="paranum">1322</hi><hi rend="dot">.</hi></p>

<p rend="gatha1"> mūlaṃ kandaṃ muḷālañca, matthakaṃ khandhakaṃ tacaṃ.</p>

<p rend="gathalast">pattaṃ pupphaṃ phalaṃ aṭṭhi, piṭṭhaṃ niyyāsameva ca..</p>

<p rend="hangnum" n="1323"><hi rend="paranum">1323</hi><hi rend="dot">.</hi></p>

<p rend="gatha1"> mūlakhādanīyādīnaṃ, mukhamattanidassanaṃ.</p>

<p rend="gathalast">bhikkhūnaṃ pāṭavatthāya, nāmatthesu nibodhatha..</p>

<p rend="hangnum" n="1324"><hi rend="paranum">1324</hi><hi rend="dot">.</hi></p>

<p rend="gatha1"> mūlakaṃ khārakañceva, vatthulaṃ taṇḍuleyyakaṃ.</p>

<p rend="gathalast">tambakaṃ jajjharikañca, caccu vajakalīpi ca..</p>

<p rend="hangnum" n="1325"><hi rend="paranum">1325</hi><hi rend="dot">.</hi></p>

<p rend="gatha1"> <hi rend="bold">mūlāni</hi> evamādīnaṃ, sākānaṃ āmise pana.</p>

<p rend="gathalast">saṅgahaṃ idha gacchanti, āhāratthaṃ pharanti hi..</p>

<p rend="hangnum" n="1326"><hi rend="paranum">1326</hi><hi rend="dot">.</hi></p>

<p rend="gatha1"> chaḍḍenti jaraṭṭhaṃ chetvā, yaṃ taṃ vajakalissa tu.</p>

<p rend="gathalast">taṃ yāvajīvikaṃ vuttaṃ, sesānaṃ yāvakālikaṃ..</p>

<p rend="hangnum" n="1327"><hi rend="paranum">1327</hi><hi rend="dot">.</hi></p>

<p rend="gatha1"> haliddi siṅgiverañca, vacattaṃ ativisaṃ vacaṃ.</p>

<p rend="gathalast">usīraṃ bhaddamuttañca, tathā kaṭukarohiṇī..</p>

<p rend="hangnum" n="1328"><hi rend="paranum">1328</hi><hi rend="dot">.</hi></p>

<p rend="gatha1"> iccevamādikaṃ aññaṃ, pañcamūlādikaṃ bahu.</p>

<p rend="gathalast">nānappakārakaṃ mūlaṃ, viññeyyaṃ yāvajīvikaṃ..</p>

<p rend="hangnum" n="1329"><hi rend="paranum">1329</hi><hi rend="dot">.</hi></p>

<p rend="gatha1"> masālupiṇḍalādīnaṃ<pb ed="M" n="0.0124"/>, vallīnaṃ āluvassa ca.</p>

<p rend="gathalast"><hi rend="bold">kando</hi> uppalajātīnaṃ, tathā padumajātiyā..</p>

<p rend="hangnum" n="1330"><hi rend="paranum">1330</hi><hi rend="dot">.</hi></p>

<p rend="gatha1"> kadalīsiggutālānaṃ, māluvassa ca veḷuyā.</p>

<p rend="gathalast">satāvari kaserūnaṃ, kando ambāṭakassa ca..</p>

<p rend="hangnum" n="1331"><hi rend="paranum">1331</hi><hi rend="dot">.</hi></p>

<p rend="gatha1"> iccevamādayo kandā.</p>

<p rend="gatha2">dassitā yāvakālikā.</p>

<p rend="gatha3">dhoto so āmise vutto.</p>

<p rend="gathalast">kando yo khīravalliyā..</p>

<p rend="hangnum" n="1332"><hi rend="paranum">1332</hi><hi rend="dot">.</hi></p>

<p rend="gatha1"> adhoto lasuṇañceva, khīrakākoliādayo.</p>

<p rend="gathalast">kandā vākyapathātītā, viññeyyā yāvajīvikā..</p>

<p rend="hangnum" n="1333"><hi rend="paranum">1333</hi><hi rend="dot">.</hi></p>

<p rend="gatha1"> puṇḍarīkamuḷālañca<pb ed="V" n="0.0109"/>, muḷālaṃ padumassa ca.</p>

<p rend="gathalast">evamādimanekampi, <hi rend="bold">muḷālaṃ</hi> yāvakālikaṃ..</p>

<p rend="hangnum" n="1334"><hi rend="paranum">1334</hi><hi rend="dot">.</hi></p>

<p rend="gatha1"> tālahintālakuntāla-nāḷikerādisambhavaṃ.</p>

<p rend="gathalast">haliddisiṅgiverānaṃ, muḷālaṃ yāvajīvikaṃ..</p>

<p rend="hangnum" n="1335"><hi rend="paranum">1335</hi><hi rend="dot">.</hi></p>

<p rend="gatha1"> tālahintālakuntāla-kaḷīro ketakassa ca.</p>

<p rend="gathalast">kadalīnāḷikerānaṃ, <hi rend="bold">matthakaṃ</hi> mūlakassa ca..</p>

<p rend="hangnum" n="1336"><hi rend="paranum">1336</hi><hi rend="dot">.</hi></p>

<p rend="gatha1"> khajjurerakavettānaṃ, ucchuveḷunaḷādinaṃ.</p>

<p rend="gathalast">sattannaṃ pana dhaññānaṃ, kaḷīro sāsapassa ca..</p>

<p rend="hangnum" n="1337"><hi rend="paranum">1337</hi><hi rend="dot">.</hi></p>

<p rend="gatha1"> iccevamādayoneke, matthakā yāvakālikā.</p>

<p rend="gathalast">aññe haliddiādīnaṃ, matthakā yāvajīvikā..</p>

<p rend="hangnum" n="1338"><hi rend="paranum">1338</hi><hi rend="dot">.</hi></p>

<p rend="gatha1"> tālakuntālakādīnaṃ, chinditvā pātito pana.</p>

<p rend="gathalast">gato jaraṭṭhabundo so, saṅgahaṃ yāvajīvike..</p>

<p rend="hangnum" n="1339"><hi rend="paranum">1339</hi><hi rend="dot">.</hi></p>

<p rend="gatha1"> <hi rend="bold">khandha</hi>khādanīyaṃ nāma, ucchukhandho pakāsito.</p>

<p rend="gathalast">sālakalyāṇiyā khandho, tathā pathaviyaṃ gato..</p>

<p rend="hangnum" n="1340"><hi rend="paranum">1340</hi><hi rend="dot">.</hi></p>

<p rend="gatha1"> evamuppalajātīnaṃ, daṇḍako yāvakāliko.</p>

<p rend="gathalast">paṇṇadaṇḍuppalādīnaṃ, sabbo padumajātiyā..</p>

<p rend="hangnum" n="1341"><hi rend="paranum">1341</hi><hi rend="dot">.</hi></p>

<p rend="gatha1"> yāvajīvikasaṅkhātā<pb ed="M" n="0.0125"/>, karamaddādidaṇḍakā.</p>

<p rend="gathalast"><hi rend="bold">tacesu</hi>cchutacoveko, saraso yāvakāliko..</p>

<p rend="hangnum" n="1342"><hi rend="paranum">1342</hi><hi rend="dot">.</hi></p>

<p rend="gatha1"> mūlakaṃ khārako caccu, tambako taṇḍuleyyako.</p>

<p rend="gathalast">vatthulo cīnamuggo ca, ummā vajakalī tathā..</p>

<p rend="hangnum" n="1343"><hi rend="paranum">1343</hi><hi rend="dot">.</hi></p>

<p rend="gatha1"> jajjharī kāsamaddo ca, sellu siggu ca nāḷikā.</p>

<p rend="gathalast">varuṇo aggimantho ca, jīvantī sunisannako..</p>

<p rend="hangnum" n="1344"><hi rend="paranum">1344</hi><hi rend="dot">.</hi></p>

<p rend="gatha1"> rājamāso ca māso ca, nipphāvo migapupphikā.</p>

<p rend="gathalast">vaṇṭako bhūmiloṇīti, evamādimanekakaṃ..</p>

<p rend="hangnum" n="1345"><hi rend="paranum">1345</hi><hi rend="dot">.</hi></p>

<p rend="gatha1"> <hi rend="bold">patta</hi>khādanīyaṃ nāma, kathitaṃ yāvakālikaṃ.</p>

<p rend="gathalast">itarā ca mahāloṇi, dīpitā yāvajīvikā..</p>

<p rend="hangnum" n="1346"><hi rend="paranum">1346</hi><hi rend="dot">.</hi></p>

<p rend="gatha1"> yāvakālikamicceva, kathitaṃ ambapallavaṃ.</p>

<p rend="gathalast">nimbassa kuṭajassāpi, paṇṇaṃ sulasiyāpi ca..</p>

<p rend="hangnum" n="1347"><hi rend="paranum">1347</hi><hi rend="dot">.</hi></p>

<p rend="gatha1"> kappāsikapaṭolānaṃ<pb ed="V" n="0.0110"/>, tesaṃ pupphaphalāni ca.</p>

<p rend="gathalast">phaṇijjakajjukānañca, paṇṇaṃ taṃ yāvajīvikaṃ..</p>

<p rend="hangnum" n="1348"><hi rend="paranum">1348</hi><hi rend="dot">.</hi></p>

<p rend="gatha1"> aṭṭhannaṃ mūlakādīnaṃ, <hi rend="bold">pupphaṃ</hi> nipphāvakassa ca.</p>

<p rend="gathalast">tathā pupphaṃ karīrassa, pupphaṃ varuṇakassa ca..</p>

<p rend="hangnum" n="1349"><hi rend="paranum">1349</hi><hi rend="dot">.</hi></p>

<p rend="gatha1"> pupphaṃ kaserukassāpi, jīvantī siggupupphakaṃ.</p>

<p rend="gathalast">padumuppalajātīnaṃ, pupphānaṃ kaṇṇikāpi ca..</p>

<p rend="hangnum" n="1350"><hi rend="paranum">1350</hi><hi rend="dot">.</hi></p>

<p rend="gatha1"> nāḷikerassa tālassa, taruṇaṃ ketakassa ca.</p>

<p rend="gathalast">iccevamādikaṃ puppha-manekaṃ yāvakālikaṃ..</p>

<p rend="hangnum" n="1351"><hi rend="paranum">1351</hi><hi rend="dot">.</hi></p>

<p rend="gatha1"> yāvakālikapupphāni, ṭhapetvā pana sesakaṃ.</p>

<p rend="gathalast">yāvajīvikapupphanti, dīpaye sabbameva ca..</p>

<p rend="hangnum" n="1352"><hi rend="paranum">1352</hi><hi rend="dot">.</hi></p>

<p rend="gatha1"> tilakamakulasālamallikānaṃ<pb ed="M" n="0.0126"/>.</p>

<p rend="gatha2">kakudhakapitthakakundakaḷīnaṃ.</p>

<p rend="gatha3">kuravakakaravīrapāṭalīnaṃ.</p>

<p rend="gathalast">kusumamidaṃ pana yāvajīvikaṃ..</p>

<p rend="hangnum" n="1353"><hi rend="paranum">1353</hi><hi rend="dot">.</hi></p>

<p rend="gatha1"> ambambāṭakajambūnaṃ, <hi rend="bold">phala</hi>ñca panasassa ca.</p>

<p rend="gathalast">mātuluṅgakapitthānaṃ, phalaṃ tintiṇikassa ca..</p>

<p rend="hangnum" n="1354"><hi rend="paranum">1354</hi><hi rend="dot">.</hi></p>

<p rend="gatha1"> tālassa nāḷikerassa, phalaṃ khajjūriyāpi ca.</p>

<p rend="gathalast">labujassa ca cocassa, mocassa madhukassa ca..</p>

<p rend="hangnum" n="1355"><hi rend="paranum">1355</hi><hi rend="dot">.</hi></p>

<p rend="gatha1"> badarassa karamaddassa, phalaṃ vātiṅgaṇassa ca.</p>

<p rend="gathalast">kumbhaṇḍatipusānañca, phalaṃ eḷālukassa ca..</p>

<p rend="hangnum" n="1356"><hi rend="paranum">1356</hi><hi rend="dot">.</hi></p>

<p rend="gatha1"> rājāyatanaphalaṃ pussa-phalaṃ timbarukassa ca.</p>

<p rend="gathalast">evamādimanekampi, phalaṃ taṃ yāvakālikaṃ..</p>

<p rend="hangnum" n="1357"><hi rend="paranum">1357</hi><hi rend="dot">.</hi></p>

<p rend="gatha1"> tiphalaṃ pipphalī jāti-phalañca kaṭukapphalaṃ.</p>

<p rend="gathalast">goṭṭhaphalaṃ bilaṅgañca, takkolamaricāni ca..</p>

<p rend="hangnum" n="1358"><hi rend="paranum">1358</hi><hi rend="dot">.</hi></p>

<p rend="gatha1"> evamādīni vuttāni, avuttāni ca pāḷiyaṃ.</p>

<p rend="gathalast">phalāni pana gacchanti, yāvajīvikasaṅgahaṃ..</p>

<p rend="hangnum" n="1359"><hi rend="paranum">1359</hi><hi rend="dot">.</hi></p>

<p rend="gatha1"> panasambāṭakaṭṭhīni, sālaṭṭhi labujaṭṭhi ca.</p>

<p rend="gathalast">ciñcābimbaphalaṭṭhīni, pokkharaṭṭhi ca sabbaso..</p>

<p rend="hangnum" n="1360"><hi rend="paranum">1360</hi><hi rend="dot">.</hi></p>

<p rend="gatha1"> khajjūriketakādīnaṃ<pb ed="V" n="0.0111"/>, tathā tālaphalaṭṭhi ca.</p>

<p rend="gathalast">evamādīni gacchanti, yāvakālikasaṅgahaṃ..</p>

<p rend="hangnum" n="1361"><hi rend="paranum">1361</hi><hi rend="dot">.</hi></p>

<p rend="gatha1"> punnāgamadhukaṭṭhīni, sellaṭṭhi tiphalaṭṭhi ca.</p>

<p rend="gathalast">evamādīni <hi rend="bold">aṭṭhīni,</hi> niddiṭṭhāni anāmise..</p>

<p rend="hangnum" n="1362"><hi rend="paranum">1362</hi><hi rend="dot">.</hi></p>

<p rend="gatha1"> sattannaṃ pana dhaññānaṃ, aparaṇṇānameva ca.</p>

<p rend="gathalast"><hi rend="bold">piṭṭhaṃ</hi> panasasālānaṃ, labujambāṭakassa ca..</p>

<p rend="hangnum" n="1363"><hi rend="paranum">1363</hi><hi rend="dot">.</hi></p>

<p rend="gatha1"> tālapiṭṭhaṃ <pb ed="M" n="0.0127"/> tathā dhotaṃ, piṭṭhaṃ yaṃ khīravalliyā.</p>

<p rend="gathalast">evamādimanekampi, kathitaṃ yāvakālikaṃ..</p>

<p rend="hangnum" n="1364"><hi rend="paranum">1364</hi><hi rend="dot">.</hi></p>

<p rend="gatha1"> adhotaṃ tālapiṭṭhañca, piṭṭhaṃ yaṃ khīravalliyā.</p>

<p rend="gathalast">assagandhādipiṭṭhañca, hoti taṃ yāvajīvikaṃ..</p>

<p rend="hangnum" n="1365"><hi rend="paranum">1365</hi><hi rend="dot">.</hi></p>

<p rend="gatha1"> <hi rend="bold">niyyāso</hi> ucchunibbatto, eko sattāhakāliko.</p>

<p rend="gathalast">avaseso ca hiṅgādi, niyyāso yāvajīviko..</p>

<p rend="hangnum" n="1366"><hi rend="paranum">1366</hi><hi rend="dot">.</hi></p>

<p rend="gatha1"> mūlādīsu mayā kiñci, mukhamattaṃ nidassitaṃ.</p>

<p rend="gathalast">etassevānusārena, seso ñeyyo vibhāvinā..</p>

<p rend="hangnum" n="1367"><hi rend="paranum">1367</hi><hi rend="dot">.</hi></p>

<p rend="gatha1"> ‘‘bhuñjissāmi vikāle’’ti, āmisaṃ paṭigaṇhato.</p>

<p rend="gathalast">kāle vikālasaññissa, kāle vematikassa ca..</p>

<p rend="hangnum" n="1368"><hi rend="paranum">1368</hi><hi rend="dot">.</hi></p>

<p rend="gatha1"> dukkaṭaṃ, kālasaññissa, anāpatti pakāsitā.</p>

<p rend="gathalast">idaṃ eḷakalomena, samuṭṭhānādinā samaṃ..</p>

<p rend="centre">vikālabhojanakathā.</p>

<p rend="hangnum" n="1369"><hi rend="paranum">1369</hi><hi rend="dot">.</hi></p>

<p rend="gatha1"> bhojanaṃ sannidhiṃ katvā, khādanaṃ vāpi yo pana.</p>

<p rend="gathalast">bhuñjeyya vāpi khādeyya, tassa pācittiyaṃ siyā..</p>

<p rend="hangnum" n="1370"><hi rend="paranum">1370</hi><hi rend="dot">.</hi></p>

<p rend="gatha1"> bhikkhu yaṃ sāmaṇerānaṃ, pariccajatyanālayo.</p>

<p rend="gathalast">nidahitvā sace tassa, denti taṃ puna vaṭṭati..</p>

<p rend="hangnum" n="1371"><hi rend="paranum">1371</hi><hi rend="dot">.</hi></p>

<p rend="gatha1"> sayaṃ paṭiggahetvāna, apariccattameva yaṃ.</p>

<p rend="gathalast">dutiye divase tassa, nihitaṃ taṃ na vaṭṭati..</p>

<p rend="hangnum" n="1372"><hi rend="paranum">1372</hi><hi rend="dot">.</hi></p>

<p rend="gatha1"> tato ajjhoharantassa, ekasitthampi bhikkhuno.</p>

<p rend="gathalast">pācitti kathitā suddhā, suddhacittena tādinā..</p>

<p rend="hangnum" n="1373"><hi rend="paranum">1373</hi><hi rend="dot">.</hi></p>

<p rend="gatha1"> akappiyesu <pb ed="V" n="0.0112"/> maṃsesu, manussasseva maṃsake.</p>

<p rend="gathalast">thullaccayena pācitti, dukkaṭena sahetare..</p>

<p rend="hangnum" n="1374"><hi rend="paranum">1374</hi><hi rend="dot">.</hi></p>

<p rend="gatha1"> yāmakālikasaṅkhātaṃ<pb ed="M" n="0.0128"/>, pācitti paribhuñjato.</p>

<p rend="gathalast">dukkaṭāpattiyā saddhiṃ, āhāratthāya bhuñjato..</p>

<p rend="hangnum" n="1375"><hi rend="paranum">1375</hi><hi rend="dot">.</hi></p>

<p rend="gatha1"> sace pavārito hutvā, annaṃ anatirittakaṃ.</p>

<p rend="gathalast">bhuñjato pakataṃ tassa, hoti pācittiyadvayaṃ..</p>

<p rend="hangnum" n="1376"><hi rend="paranum">1376</hi><hi rend="dot">.</hi></p>

<p rend="gatha1"> thullaccayena saddhiṃ dve, maṃse mānusake siyuṃ.</p>

<p rend="gathalast">sese akappiye maṃse, dukkaṭena saha dvayaṃ..</p>

<p rend="hangnum" n="1377"><hi rend="paranum">1377</hi><hi rend="dot">.</hi></p>

<p rend="gatha1"> yāmakālikasaṅkhātaṃ, bhuñjato sati paccaye.</p>

<p rend="gathalast">sāmisena mukhena dve, ekameva nirāmisaṃ..</p>

<p rend="hangnum" n="1378"><hi rend="paranum">1378</hi><hi rend="dot">.</hi></p>

<p rend="gatha1"> tamevajjhoharantassa, āhāratthāya kevalaṃ.</p>

<p rend="gathalast">dvīsu tesu vikappesu, dukkaṭaṃ pana vaḍḍhati..</p>

<p rend="hangnum" n="1379"><hi rend="paranum">1379</hi><hi rend="dot">.</hi></p>

<p rend="gatha1"> vikāle bhuñjato suddhaṃ, sannidhipaccayāpi ca.</p>

<p rend="gathalast">vikālabhojanā ceva, hoti pācittiyadvayaṃ..</p>

<p rend="hangnum" n="1380"><hi rend="paranum">1380</hi><hi rend="dot">.</hi></p>

<p rend="gatha1"> maṃse thullaccayañceva, dukkaṭampi ca vaḍḍhati.</p>

<p rend="gathalast">manussamaṃse sese ca, yathānukkamato dvayaṃ..</p>

<p rend="hangnum" n="1381"><hi rend="paranum">1381</hi><hi rend="dot">.</hi></p>

<p rend="gatha1"> natthevānatirittampi, vikāle paribhuñjato.</p>

<p rend="gathalast">doso sabbavikappesu, bhikkhuno tannimittako..</p>

<p rend="hangnum" n="1382"><hi rend="paranum">1382</hi><hi rend="dot">.</hi></p>

<p rend="gatha1"> vikālapaccayā vāpi, na doso yāmakālike.</p>

<p rend="gathalast">sattāhakālikaṃ yāva-jīvikaṃ paṭigaṇhato..</p>

<p rend="hangnum" n="1383"><hi rend="paranum">1383</hi><hi rend="dot">.</hi></p>

<p rend="gatha1"> āhārasseva atthāya, gahaṇe duvidhassa tu.</p>

<p rend="gathalast">ajjhohārapayogesu, dukkaṭaṃ tu nirāmise..</p>

<p rend="hangnum" n="1384"><hi rend="paranum">1384</hi><hi rend="dot">.</hi></p>

<p rend="gatha1"> atha āmisasaṃsaṭṭhaṃ, gahetvā ṭhapitaṃ sace.</p>

<p rend="gathalast">puna ajjhoharantassa, pācitteva pakāsitā..</p>

<p rend="hangnum" n="1385"><hi rend="paranum">1385</hi><hi rend="dot">.</hi></p>

<p rend="gatha1"> kālo yāmo ca sattāhaṃ, iti kālattayaṃ idaṃ.</p>

<p rend="gathalast">atikkamayato doso, kālaṃ taṃ taṃ tu kālikaṃ..</p>

<p rend="hangnum" n="1386"><hi rend="paranum">1386</hi><hi rend="dot">.</hi></p>

<p rend="gatha1"> attanā tīṇi sambhinna-rasāni itarāni hi.</p>

<p rend="gathalast">sabhāvamupaneteva, yāvakālikamattano..</p>

<p rend="hangnum" n="1387"><hi rend="paranum">1387</hi><hi rend="dot">.</hi></p>

<p rend="gatha1"> evameva <pb ed="M" n="0.0129"/><pb ed="V" n="0.0113"/> ca sesesu, kālikesu viniddise.</p>

<p rend="gathalast">imesu pana sabbesu, kālikesu catūsvapi..</p>

<p rend="hangnum" n="1388"><hi rend="paranum">1388</hi><hi rend="dot">.</hi></p>

<p rend="gatha1"> kālikadvayamādimhi, antovutthañca sannidhi.</p>

<p rend="gathalast">ubhayampi na hoteva, pacchimaṃ kālikadvayaṃ..</p>

<p rend="hangnum" n="1389"><hi rend="paranum">1389</hi><hi rend="dot">.</hi></p>

<p rend="gatha1"> akappiyāya kuṭiyā, vutthenantadvayena taṃ.</p>

<p rend="gathalast">gahitaṃ tadahe vāpi, dvayaṃ pubbaṃ na vaṭṭati..</p>

<p rend="hangnum" n="1390"><hi rend="paranum">1390</hi><hi rend="dot">.</hi></p>

<p rend="gatha1"> mukhasannidhi nāmāyaṃ, antovutthaṃ na kappati.</p>

<p rend="gathalast">iti vuttaṃ daḷhaṃ katvā, <hi rend="bold">mahāpaccariyaṃ</hi> pana..</p>

<p rend="hangnum" n="1391"><hi rend="paranum">1391</hi><hi rend="dot">.</hi></p>

<p rend="gatha1"> na doso nidahitvāpi, paṭhamaṃ kālikattayaṃ.</p>

<p rend="gathalast">taṃ taṃ sakaṃ sakaṃ kāla-manatikkamma bhuñjato..</p>

<p rend="hangnum" n="1392"><hi rend="paranum">1392</hi><hi rend="dot">.</hi></p>

<p rend="gatha1"> tathā ummattakādīnaṃ, anāpatti pakāsitā.</p>

<p rend="gathalast">samameḷakalomena, samuṭṭhānādinā idaṃ..</p>

<p rend="centre">sannidhikārakathā.</p>

<p rend="hangnum" n="1393"><hi rend="paranum">1393</hi><hi rend="dot">.</hi></p>

<p rend="gatha1"> bhojanāni paṇītāni, agilāno panattano.</p>

<p rend="gathalast">atthāya viññāpetvāna, pācitti paribhuñjato..</p>

<p rend="hangnum" n="1394"><hi rend="paranum">1394</hi><hi rend="dot">.</hi></p>

<p rend="gatha1"> ‘‘sappinā dehi bhattaṃ me, sasappiṃ sappimissakaṃ.</p>

<p rend="gathalast">sappibhattañca dehī’’ti, viññāpentassa dukkaṭaṃ..</p>

<p rend="hangnum" n="1395"><hi rend="paranum">1395</hi><hi rend="dot">.</hi></p>

<p rend="gatha1"> viññāpetvā tathā taṃ ce, dukkaṭaṃ paṭigaṇhato.</p>

<p rend="gathalast">puna ajjhoharantassa, pācitti pariyāputā..</p>

<p rend="hangnum" n="1396"><hi rend="paranum">1396</hi><hi rend="dot">.</hi></p>

<p rend="gatha1"> suddhāni sappiādīni, viññāpetvāna bhuñjato.</p>

<p rend="gathalast">sekhiyesupi viññatti, dukkaṭaṃ paridīpaye..</p>

<p rend="hangnum" n="1397"><hi rend="paranum">1397</hi><hi rend="dot">.</hi></p>

<p rend="gatha1"> tasmā paṇītasaṃsaṭṭhaṃ, viññāpetvāva bhuñjato.</p>

<p rend="gathalast">sattadhaññamayaṃ bhattaṃ, pācittiyamudīraye..</p>

<p rend="hangnum" n="1398"><hi rend="paranum">1398</hi><hi rend="dot">.</hi></p>

<p rend="gatha1"> sace <pb ed="M" n="0.0130"/> ‘‘gosappinā mayhaṃ, dehi bhatta’’nti yācito.</p>

<p rend="gathalast">ajiyā sappiādīhi, visaṅketaṃ dadāti ce..</p>

<p rend="hangnum" n="1399"><hi rend="paranum">1399</hi><hi rend="dot">.</hi></p>

<p rend="gatha1"> ‘‘sappinā dehi’’ vutto ce, navanītādikesupi.</p>

<p rend="gathalast">deti aññatarenassa, visaṅketanti dīpitaṃ..</p>

<p rend="hangnum" n="1400"><hi rend="paranum">1400</hi><hi rend="dot">.</hi></p>

<p rend="gatha1"> yena <pb ed="V" n="0.0114"/> yena hi viññattaṃ, tasmiṃ mūlepi tassa vā.</p>

<p rend="gathalast">laddhepi pana taṃ laddhaṃ, hotiyeva na aññathā..</p>

<p rend="hangnum" n="1401"><hi rend="paranum">1401</hi><hi rend="dot">.</hi></p>

<p rend="gatha1"> ṭhapetvā sappiādīni, āgatāni hi pāḷiyaṃ.</p>

<p rend="gathalast">aññehi viññāpentassa, hoti āpatti dukkaṭaṃ..</p>

<p rend="hangnum" n="1402"><hi rend="paranum">1402</hi><hi rend="dot">.</hi></p>

<p rend="gatha1"> sabbehi sappiādīhi, viññāpetvāva ekato.</p>

<p rend="gathalast">bhuñjatekarasaṃ katvā, nava pācittiyo matā..</p>

<p rend="hangnum" n="1403"><hi rend="paranum">1403</hi><hi rend="dot">.</hi></p>

<p rend="gatha1"> akappiyena vuttepi, sappinā deti tena ce.</p>

<p rend="gathalast">gahaṇe paribhogepi, dukkaṭaṃ paridīpitaṃ..</p>

<p rend="hangnum" n="1404"><hi rend="paranum">1404</hi><hi rend="dot">.</hi></p>

<p rend="gatha1"> gilānassa gilānoti, saññino vimatissa vā.</p>

<p rend="gathalast">dukkaṭaṃ muninā vuttaṃ, anāpatti pakāsitā..</p>

<p rend="hangnum" n="1405"><hi rend="paranum">1405</hi><hi rend="dot">.</hi></p>

<p rend="gatha1"> gilānakāle viññatta-magilānassa bhuñjato.</p>

<p rend="gathalast">gilānassāvasesaṃ vā, ñātakādīnameva vā..</p>

<p rend="hangnum" n="1406"><hi rend="paranum">1406</hi><hi rend="dot">.</hi></p>

<p rend="gatha1"> idaṃ catusamuṭṭhānaṃ, kāyato kāyavācato.</p>

<p rend="gathalast">kāyacittā tathā kāya-vācācittattayāpi ca..</p>

<p rend="centre">paṇītabhojanakathā.</p>

<p rend="hangnum" n="1407"><hi rend="paranum">1407</hi><hi rend="dot">.</hi></p>

<p rend="gatha1"> adinnañhi mukhadvāraṃ, āhāraṃ āhareyya yo.</p>

<p rend="gathalast">dantaponodakaṃ hitvā, tassa pācittiyaṃ siyā..</p>

<p rend="hangnum" n="1408"><hi rend="paranum">1408</hi><hi rend="dot">.</hi></p>

<p rend="gatha1"> hatthapāsobhinīhāro, majjhimuccāraṇakkhamo.</p>

<p rend="gathalast">manusso vāmanusso vā, deti kāyādinā tidhā..</p>

<p rend="hangnum" n="1409"><hi rend="paranum">1409</hi><hi rend="dot">.</hi></p>

<p rend="gatha1"> paṭiggaṇhāti <pb ed="M" n="0.0131"/> taṃ bhikkhu, dīyamānaṃ sace dvidhā.</p>

<p rend="gathalast">evaṃ pañcaṅgasaṃyoge, gahaṇaṃ tassa rūhati..</p>

<p rend="hangnum" n="1410"><hi rend="paranum">1410</hi><hi rend="dot">.</hi></p>

<p rend="gatha1"> dāyako gaganaṭṭho ce, bhūmaṭṭho cetaro siyā.</p>

<p rend="gathalast">bhūmaṭṭhassa ca sīsena, gaganaṭṭhassa dehino..</p>

<p rend="hangnum" n="1411"><hi rend="paranum">1411</hi><hi rend="dot">.</hi></p>

<p rend="gatha1"> yamāsannataraṃ aṅgaṃ, orimantena tassa tu.</p>

<p rend="gathalast">dātuṃ vāpi gahetuṃ vā, vinā hatthaṃ pasāritaṃ..</p>

<p rend="hangnum" n="1412"><hi rend="paranum">1412</hi><hi rend="dot">.</hi></p>

<p rend="gatha1"> hatthapāso minetabbo, nagaṭṭhādīsvayaṃ nayo.</p>

<p rend="gathalast">evarūpe pana ṭhāne, ṭhatvā ce deti vaṭṭati..</p>

<p rend="hangnum" n="1413"><hi rend="paranum">1413</hi><hi rend="dot">.</hi></p>

<p rend="gatha1"> pakkhī <pb ed="V" n="0.0115"/> vā mukhatuṇḍena, hatthī soṇḍāya vā pana.</p>

<p rend="gathalast">sace yaṃ kiñci pupphaṃ vā, phalaṃ vā deti vaṭṭati..</p>

<p rend="hangnum" n="1414"><hi rend="paranum">1414</hi><hi rend="dot">.</hi></p>

<p rend="gatha1"> bhattabyañjanapuṇṇāni, bhājanāni bahūnipi.</p>

<p rend="gathalast">sīsenādāya bhikkhussa, gantvā kassaci santikaṃ..</p>

<p rend="hangnum" n="1415"><hi rend="paranum">1415</hi><hi rend="dot">.</hi></p>

<p rend="gatha1"> īsakaṃ pana onatvā, ‘‘gaṇhā’’ti yadi bhāsati.</p>

<p rend="gathalast">tena hatthaṃ pasāretvā, heṭṭhimaṃ pana bhājanaṃ..</p>

<p rend="hangnum" n="1416"><hi rend="paranum">1416</hi><hi rend="dot">.</hi></p>

<p rend="gatha1"> paṭicchitabbaṃ taṃ eka- desenāpi ca bhikkhunā.</p>

<p rend="gathalast">honti ettāvatā tāni, gahitāneva sabbaso..</p>

<p rend="hangnum" n="1417"><hi rend="paranum">1417</hi><hi rend="dot">.</hi></p>

<p rend="gatha1"> tato paṭṭhāya taṃ sabbaṃ, oropetvā yathāsukhaṃ.</p>

<p rend="gathalast">ugghāṭetvā tato iṭṭhaṃ, gahetuṃ pana vaṭṭati..</p>

<p rend="hangnum" n="1418"><hi rend="paranum">1418</hi><hi rend="dot">.</hi></p>

<p rend="gatha1"> pacchiādimhi vattabba-matthi kiṃ ekabhājane.</p>

<p rend="gathalast">kājabhattaṃ haranto ce, onatvā deti vaṭṭati..</p>

<p rend="hangnum" n="1419"><hi rend="paranum">1419</hi><hi rend="dot">.</hi></p>

<p rend="gatha1"> tiṃsahattho siyā veḷu, antesu ca duve ghaṭā.</p>

<p rend="gathalast">sappino, gahitekasmiṃ, sabbaṃ gahitameva taṃ..</p>

<p rend="hangnum" n="1420"><hi rend="paranum">1420</hi><hi rend="dot">.</hi></p>

<p rend="gatha1"> bahupattā ca mañce vā, pīṭhe vā kaṭasārake.</p>

<p rend="gathalast">ṭhapitā dāyako hattha-pāse ṭhatvāna deti ce..</p>

<p rend="hangnum" n="1421"><hi rend="paranum">1421</hi><hi rend="dot">.</hi></p>

<p rend="gatha1"> paṭiggahaṇasaññāya, mañcādīni sace pana.</p>

<p rend="gathalast">nisīdati phusitvā yo, yañca pattesu dīyati..</p>

<p rend="hangnum" n="1422"><hi rend="paranum">1422</hi><hi rend="dot">.</hi></p>

<p rend="gatha1"> gahitaṃ <pb ed="M" n="0.0132"/> tena taṃ sabbaṃ, hotiyeva na saṃsayo.</p>

<p rend="gathalast">paṭiggahessāmicceva, mañcādīni sace pana..</p>

<p rend="hangnum" n="1423"><hi rend="paranum">1423</hi><hi rend="dot">.</hi></p>

<p rend="gatha1"> gahitaṃ hoti taṃ sabbaṃ, āruhitvā nisīdati.</p>

<p rend="gathalast">āhacca kucchiyā kucchiṃ, ṭhitā pattā hi bhūmiyaṃ..</p>

<p rend="hangnum" n="1424"><hi rend="paranum">1424</hi><hi rend="dot">.</hi></p>

<p rend="gatha1"> yaṃ yaṃ aṅguliyā vāpi, phusitvā sūciyāpi vā.</p>

<p rend="gathalast">nisinno tattha tattheva, dīyamānaṃ tu vaṭṭati..</p>

<p rend="hangnum" n="1425"><hi rend="paranum">1425</hi><hi rend="dot">.</hi></p>

<p rend="gatha1"> kaṭasāre mahantasmiṃ, tathā hatthattharādisu.</p>

<p rend="gathalast">gaṇhato hatthapāsasmiṃ, vijjamāne tu vaṭṭati..</p>

<p rend="hangnum" n="1426"><hi rend="paranum">1426</hi><hi rend="dot">.</hi></p>

<p rend="gatha1"> tatthajātakapaṇṇesu, gahetuṃ na ca vaṭṭati.</p>

<p rend="gathalast">na panetāni kāyena, paṭibaddhāni honti hi..</p>

<p rend="hangnum" n="1427"><hi rend="paranum">1427</hi><hi rend="dot">.</hi></p>

<p rend="gatha1"> asaṃhārimapāsāṇe<pb ed="V" n="0.0116"/>, phalake vāpi tādise.</p>

<p rend="gathalast">khāṇubaddhepi vā mañce, gahaṇaṃ neva rūhati..</p>

<p rend="hangnum" n="1428"><hi rend="paranum">1428</hi><hi rend="dot">.</hi></p>

<p rend="gatha1"> tintiṇikādipaṇṇesu, bhūmiyaṃ patthaṭesu vā.</p>

<p rend="gathalast">dhāretumasamatthattā, gahaṇaṃ na ca rūhati..</p>

<p rend="hangnum" n="1429"><hi rend="paranum">1429</hi><hi rend="dot">.</hi></p>

<p rend="gatha1"> hatthapāsamatikkamma, dīghadaṇḍena deti ce.</p>

<p rend="gathalast">vattabbo bhikkhunāgantvā, dehīti parivesako..</p>

<p rend="hangnum" n="1430"><hi rend="paranum">1430</hi><hi rend="dot">.</hi></p>

<p rend="gatha1"> sace patte rajo hoti, dhovitabbo jale sati.</p>

<p rend="gathalast">tasmiṃ asati puñchitvā, gahetabbo asesato..</p>

<p rend="hangnum" n="1431"><hi rend="paranum">1431</hi><hi rend="dot">.</hi></p>

<p rend="gatha1"> piṇḍāya vicarantassa, rajaṃ patati ce pana.</p>

<p rend="gathalast">bhikkhā paṭiggahetvāva, gahetabbā vijānatā..</p>

<p rend="hangnum" n="1432"><hi rend="paranum">1432</hi><hi rend="dot">.</hi></p>

<p rend="gatha1"> appaṭiggahite bhikkhuṃ, gaṇhato pana dukkaṭaṃ.</p>

<p rend="gathalast">paṭiggahetvānāpatti, pacchā taṃ paribhuñjato..</p>

<p rend="hangnum" n="1433"><hi rend="paranum">1433</hi><hi rend="dot">.</hi></p>

<p rend="gatha1"> ‘‘paṭiggahetvā dethā’’ti, vutte taṃ vacanaṃ pana.</p>

<p rend="gathalast">asutvānādiyitvā vā, denti ce natthi dukkaṭaṃ..</p>

<p rend="hangnum" n="1434"><hi rend="paranum">1434</hi><hi rend="dot">.</hi></p>

<p rend="gatha1"> pacchā paṭiggahetvāva, gahetabbaṃ vijānatā.</p>

<p rend="gathalast">sace rajaṃ nipāteti, mahāvāto tato tato..</p>

<p rend="hangnum" n="1435"><hi rend="paranum">1435</hi><hi rend="dot">.</hi></p>

<p rend="gatha1"> na <pb ed="M" n="0.0133"/> sakkā ca siyā bhikkhaṃ, gahetuṃ yadi bhikkhunā.</p>

<p rend="gathalast">aññassa dātukāmena, gahetuṃ pana vaṭṭati..</p>

<p rend="hangnum" n="1436"><hi rend="paranum">1436</hi><hi rend="dot">.</hi></p>

<p rend="gatha1"> sāmaṇerassa taṃ datvā, dinnaṃ vā tena taṃ puna.</p>

<p rend="gathalast">tassa vissāsato vāpi, bhuñjituṃ pana vaṭṭati..</p>

<p rend="hangnum" n="1437"><hi rend="paranum">1437</hi><hi rend="dot">.</hi></p>

<p rend="gatha1"> bhikkhācāre sace bhattaṃ, sarajaṃ deti bhikkhuno.</p>

<p rend="gathalast">‘‘paṭiggahetvā bhikkhaṃ tvaṃ, gaṇha vā bhuñja vā’’ti ca..</p>

<p rend="hangnum" n="1438"><hi rend="paranum">1438</hi><hi rend="dot">.</hi></p>

<p rend="gatha1"> vattabbo so tathā tena, kattabbañceva bhikkhunā.</p>

<p rend="gathalast">rajaṃ upari bhattassa, tassuplavati ce pana..</p>

<p rend="hangnum" n="1439"><hi rend="paranum">1439</hi><hi rend="dot">.</hi></p>

<p rend="gatha1"> kañjikaṃ tu pavāhetvā, bhuñjitabbaṃ yathāsukhaṃ.</p>

<p rend="gathalast">anto paṭiggahetabbaṃ, paviṭṭhaṃ tu sace pana..</p>

<p rend="hangnum" n="1440"><hi rend="paranum">1440</hi><hi rend="dot">.</hi></p>

<p rend="gatha1"> patitaṃ sukkhabhatte ce, apanīyāva taṃ rajaṃ.</p>

<p rend="gathalast">sukhumaṃ ce sabhattampi, bhuñjitabbaṃ yathāsukhaṃ..</p>

<p rend="hangnum" n="1441"><hi rend="paranum">1441</hi><hi rend="dot">.</hi></p>

<p rend="gatha1"> uḷuṅkenāharitvāpi<pb ed="V" n="0.0117"/>, dentassa paṭhamaṃ pana.</p>

<p rend="gathalast">thevo uḷuṅkato patte, sace patati vaṭṭati..</p>

<p rend="hangnum" n="1442"><hi rend="paranum">1442</hi><hi rend="dot">.</hi></p>

<p rend="gatha1"> bhatte ākiramāne tu, carukena tato pana.</p>

<p rend="gathalast">masi vā chārikā vāpi, sace patati bhājane..</p>

<p rend="hangnum" n="1443"><hi rend="paranum">1443</hi><hi rend="dot">.</hi></p>

<p rend="gatha1"> tassa cābhihaṭattāpi, na doso upalabbhati.</p>

<p rend="gathalast">anantarassa bhikkhussa, dīyamānaṃ tu pattato..</p>

<p rend="hangnum" n="1444"><hi rend="paranum">1444</hi><hi rend="dot">.</hi></p>

<p rend="gatha1"> uppabhitvā sace patte, itarassa ca bhikkhuno.</p>

<p rend="gathalast">patati vaṭṭatevāyaṃ, paṭiggahitameva taṃ..</p>

<p rend="hangnum" n="1445"><hi rend="paranum">1445</hi><hi rend="dot">.</hi></p>

<p rend="gatha1"> pāyāsassa ca pūretvā, pattaṃ ce denti bhikkhuno.</p>

<p rend="gathalast">uṇhattā pana taṃ heṭṭhā, gahetuṃ na ca sakkati..</p>

<p rend="hangnum" n="1446"><hi rend="paranum">1446</hi><hi rend="dot">.</hi></p>

<p rend="gatha1"> vaṭṭatīti ca niddiṭṭhaṃ, gahetuṃ mukhavaṭṭiyaṃ.</p>

<p rend="gathalast">na sakkā ce gahetabbo, tathā ādhārakenapi..</p>

<p rend="hangnum" n="1447"><hi rend="paranum">1447</hi><hi rend="dot">.</hi></p>

<p rend="gatha1"> sace <pb ed="M" n="0.0134"/> āsanasālāyaṃ, gahetvā pattamattano.</p>

<p rend="gathalast">niddāyati nisinnova, dīyamānaṃ na jānati..</p>

<p rend="hangnum" n="1448"><hi rend="paranum">1448</hi><hi rend="dot">.</hi></p>

<p rend="gatha1"> nevāhariyamānaṃ vā, appaṭiggahitameva taṃ.</p>

<p rend="gathalast">ābhogaṃ pana katvā ce, nisinno hoti vaṭṭati..</p>

<p rend="hangnum" n="1449"><hi rend="paranum">1449</hi><hi rend="dot">.</hi></p>

<p rend="gatha1"> sace hatthena muñcitvā, pattaṃ ādhārakampi vā.</p>

<p rend="gathalast">pelletvā pana pādena, niddāyati hi vaṭṭati..</p>

<p rend="hangnum" n="1450"><hi rend="paranum">1450</hi><hi rend="dot">.</hi></p>

<p rend="gatha1"> pādenādhārakaṃ akka-mitvāpi paṭigaṇhato.</p>

<p rend="gathalast">jāgarassāpi hoteva, gahaṇasmiṃ anādaro..</p>

<p rend="hangnum" n="1451"><hi rend="paranum">1451</hi><hi rend="dot">.</hi></p>

<p rend="gatha1"> tasmā taṃ na ca kātabbaṃ, bhikkhunā vinayaññunā.</p>

<p rend="gathalast">yaṃ dīyamānaṃ patati, gahetuṃ taṃ tu vaṭṭati..</p>

<p rend="hangnum" n="1452"><hi rend="paranum">1452</hi><hi rend="dot">.</hi></p>

<p rend="gatha1"> bhuñjantānañca dantā vā, khīyantipi nakhāpi vā.</p>

<p rend="gathalast">tathā pattassa vaṇṇo vā, abbohāranayo ayaṃ..</p>

<p rend="hangnum" n="1453"><hi rend="paranum">1453</hi><hi rend="dot">.</hi></p>

<p rend="gatha1"> satthakenucchuādīni, phālentānaṃ sace malaṃ.</p>

<p rend="gathalast">paññāyati hi taṃ tesu, siyā navasamuṭṭhitaṃ..</p>

<p rend="hangnum" n="1454"><hi rend="paranum">1454</hi><hi rend="dot">.</hi></p>

<p rend="gatha1"> paṭiggahetvā taṃ pacchā, khāditabbaṃ tu bhikkhunā.</p>

<p rend="gathalast">na paññāyati ce tasmiṃ, malaṃ vaṭṭati khādituṃ..</p>

<p rend="hangnum" n="1455"><hi rend="paranum">1455</hi><hi rend="dot">.</hi></p>

<p rend="gatha1"> pisantānampi <pb ed="V" n="0.0118"/> bhesajjaṃ, koṭṭentānampi vā tathā.</p>

<p rend="gathalast">nisadodukkhalādīnaṃ, khīyanepi ayaṃ nayo..</p>

<p rend="hangnum" n="1456"><hi rend="paranum">1456</hi><hi rend="dot">.</hi></p>

<p rend="gatha1"> bhesajjatthāya tāpetvā, vāsiṃ khīre khipanti ce.</p>

<p rend="gathalast">uṭṭheti nīlikā tattha, satthake viya nicchayo..</p>

<p rend="hangnum" n="1457"><hi rend="paranum">1457</hi><hi rend="dot">.</hi></p>

<p rend="gatha1"> sace āmakatakke vā, khīre vā pakkhipanti taṃ.</p>

<p rend="gathalast">sāmapākanimittamhā, na tu muccati dukkaṭā..</p>

<p rend="hangnum" n="1458"><hi rend="paranum">1458</hi><hi rend="dot">.</hi></p>

<p rend="gatha1"> piṇḍāya vicarantassa, vassakālesu bhikkhuno.</p>

<p rend="gathalast">patte patati ce toyaṃ, kiliṭṭhaṃ kāyavatthato..</p>

<p rend="hangnum" n="1459"><hi rend="paranum">1459</hi><hi rend="dot">.</hi></p>

<p rend="gatha1"> pacchā paṭiggahetvā taṃ, bhuñjitabbaṃ yathāsukhaṃ.</p>

<p rend="gathalast">eseva ca nayo vutto, rukkhamūlepi bhuñjato..</p>

<p rend="hangnum" n="1460"><hi rend="paranum">1460</hi><hi rend="dot">.</hi></p>

<p rend="gatha1"> sattāhaṃ <pb ed="M" n="0.0135"/> pana vassante, deve suddhaṃ jalaṃ sace.</p>

<p rend="gathalast">abbhokāsepi vā patte, toyaṃ patati vaṭṭati..</p>

<p rend="hangnum" n="1461"><hi rend="paranum">1461</hi><hi rend="dot">.</hi></p>

<p rend="gatha1"> odanaṃ pana dentena, sāmaṇerassa bhikkhunā.</p>

<p rend="gathalast">dātabbo acchupantena, tassa pattagatodanaṃ..</p>

<p rend="hangnum" n="1462"><hi rend="paranum">1462</hi><hi rend="dot">.</hi></p>

<p rend="gatha1"> paṭiggahetvā vā pattaṃ, dātabbo tassa odano.</p>

<p rend="gathalast">chupitvā deti ce bhattaṃ, taṃ panuggahitaṃ siyā..</p>

<p rend="hangnum" n="1463"><hi rend="paranum">1463</hi><hi rend="dot">.</hi></p>

<p rend="gatha1"> aññassa dātukāmena, pariccattaṃ sace pana.</p>

<p rend="gathalast">yāva hatthagataṃ tāva, paṭiggahitameva taṃ..</p>

<p rend="hangnum" n="1464"><hi rend="paranum">1464</hi><hi rend="dot">.</hi></p>

<p rend="gatha1"> ‘‘gaṇhā’’ti nirapekkhova, pattamādhārake ṭhitaṃ.</p>

<p rend="gathalast">sace vadati pacchā taṃ, paṭiggaṇheyya paṇḍito..</p>

<p rend="hangnum" n="1465"><hi rend="paranum">1465</hi><hi rend="dot">.</hi></p>

<p rend="gatha1"> sāpekkhoyeva yo pattaṃ, ṭhapetvādhārake pana.</p>

<p rend="gathalast">‘‘etto pūvampi bhattaṃ vā, kiñci gaṇhā’’ti bhāsati..</p>

<p rend="hangnum" n="1466"><hi rend="paranum">1466</hi><hi rend="dot">.</hi></p>

<p rend="gatha1"> sāmaṇeropi taṃ bhattaṃ, dhovitvā hatthamattano.</p>

<p rend="gathalast">attapattagataṃ bhattaṃ, aphusitvā sace pana..</p>

<p rend="hangnum" n="1467"><hi rend="paranum">1467</hi><hi rend="dot">.</hi></p>

<p rend="gatha1"> pakkhipanto satakkhattuṃ, uddharitvāpi gaṇhatu.</p>

<p rend="gathalast">taṃpaṭiggahaṇe kiccaṃ, puna tassa na vijjati..</p>

<p rend="hangnum" n="1468"><hi rend="paranum">1468</hi><hi rend="dot">.</hi></p>

<p rend="gatha1"> attapattagataṃ bhattaṃ, phusitvā yadi gaṇhati.</p>

<p rend="gathalast">pacchā paṭiggahetabbaṃ, saṃsaṭṭhattā parena taṃ..</p>

<p rend="hangnum" n="1469"><hi rend="paranum">1469</hi><hi rend="dot">.</hi></p>

<p rend="gatha1"> bhikkhūnaṃ <pb ed="V" n="0.0119"/> yāguādīnaṃ, pacane bhājane pana.</p>

<p rend="gathalast">pakkhipitvā ṭhapentena, aññassatthāya odanaṃ..</p>

<p rend="hangnum" n="1470"><hi rend="paranum">1470</hi><hi rend="dot">.</hi></p>

<p rend="gatha1"> bhājanupari hatthesu, sāmaṇerassa pakkhipe.</p>

<p rend="gathalast">patitaṃ hatthato tasmiṃ, na karoti akappiyaṃ..</p>

<p rend="hangnum" n="1471"><hi rend="paranum">1471</hi><hi rend="dot">.</hi></p>

<p rend="gatha1"> pariccattañhi taṃ evaṃ, akatvākirateva ce.</p>

<p rend="gathalast">bhuñjitabbaṃ tu taṃ katvā, pattaṃ viya nirāmisaṃ..</p>

<p rend="hangnum" n="1472"><hi rend="paranum">1472</hi><hi rend="dot">.</hi></p>

<p rend="gatha1"> sace yāgukuṭaṃ puṇṇaṃ, sāmaṇero hi dubbalo.</p>

<p rend="gathalast">bhikkhuṃ paṭiggahāpetuṃ, na sakkoti hi taṃ puna..</p>

<p rend="hangnum" n="1473"><hi rend="paranum">1473</hi><hi rend="dot">.</hi></p>

<p rend="gatha1"> kuṭassa <pb ed="M" n="0.0136"/> gīvaṃ pattassa, ṭhapetvā mukhavaṭṭiyaṃ.</p>

<p rend="gathalast">bhikkhunā upanītassa, āvajjeti hi vaṭṭati..</p>

<p rend="hangnum" n="1474"><hi rend="paranum">1474</hi><hi rend="dot">.</hi></p>

<p rend="gatha1"> atha vā bhūmiyaṃyeva, hatthe bhikkhu ṭhapeti ce.</p>

<p rend="gathalast">āropeti pavaṭṭetvā, tattha ce pana vaṭṭati..</p>

<p rend="hangnum" n="1475"><hi rend="paranum">1475</hi><hi rend="dot">.</hi></p>

<p rend="gatha1"> bhattapacchucchubhāresu, ayameva vinicchayo.</p>

<p rend="gathalast">dve tayo sāmaṇerā vā, denti ce gahaṇūpagaṃ..</p>

<p rend="hangnum" n="1476"><hi rend="paranum">1476</hi><hi rend="dot">.</hi></p>

<p rend="gatha1"> bhāramekassa bhikkhussa, gahetuṃ pana vaṭṭati.</p>

<p rend="gathalast">ekena vā tathā dinnaṃ, gaṇhanti dve tayopi vā..</p>

<p rend="hangnum" n="1477"><hi rend="paranum">1477</hi><hi rend="dot">.</hi></p>

<p rend="gatha1"> mañcassa pāde pīṭhassa, pāde telaghaṭādikaṃ.</p>

<p rend="gathalast">laggenti tattha bhikkhussa, vaṭṭateva nisīdituṃ..</p>

<p rend="hangnum" n="1478"><hi rend="paranum">1478</hi><hi rend="dot">.</hi></p>

<p rend="gatha1"> appaṭiggahitaṃ heṭṭhā-mañce ce telathālakaṃ.</p>

<p rend="gathalast">sammujjanto ca ghaṭṭeti, na panuggahitaṃ siyā..</p>

<p rend="hangnum" n="1479"><hi rend="paranum">1479</hi><hi rend="dot">.</hi></p>

<p rend="gatha1"> paṭiggahitasaññāya, appaṭiggahitaṃ pana.</p>

<p rend="gathalast">gaṇhitvā puna taṃ ñatvā, ṭhapetuṃ tattha vaṭṭati..</p>

<p rend="hangnum" n="1480"><hi rend="paranum">1480</hi><hi rend="dot">.</hi></p>

<p rend="gatha1"> vivaritvā sace pubbe, ṭhapitaṃ pihitampi ca.</p>

<p rend="gathalast">tatheva taṃ ṭhapetabbaṃ, kattabbaṃ na panaññathā..</p>

<p rend="hangnum" n="1481"><hi rend="paranum">1481</hi><hi rend="dot">.</hi></p>

<p rend="gatha1"> bahi ṭhapeti ce tena, chupitabbaṃ na taṃ puna.</p>

<p rend="gathalast">yadi chupati ce ñatvā, taṃ panuggahitaṃ siyā..</p>

<p rend="hangnum" n="1482"><hi rend="paranum">1482</hi><hi rend="dot">.</hi></p>

<p rend="gatha1"> paṭiggahitatelasmiṃ, uṭṭheti yadi kaṇṇakā.</p>

<p rend="gathalast">siṅgīverādike mūle, ghanacuṇṇampi vā tathā..</p>

<p rend="hangnum" n="1483"><hi rend="paranum">1483</hi><hi rend="dot">.</hi></p>

<p rend="gatha1"> taṃsamuṭṭhānato <pb ed="V" n="0.0120"/> sabbaṃ, taññevāti pavuccati.</p>

<p rend="gathalast">paṭiggahaṇakiccaṃ tu, tasmiṃ puna na vijjati..</p>

<p rend="hangnum" n="1484"><hi rend="paranum">1484</hi><hi rend="dot">.</hi></p>

<p rend="gatha1"> tālaṃ vā nāḷikeraṃ vā, āruḷho koci puggalo.</p>

<p rend="gathalast">tatraṭṭho tālapiṇḍiṃ so, otāretvāna rajjuyā..</p>

<p rend="hangnum" n="1485"><hi rend="paranum">1485</hi><hi rend="dot">.</hi></p>

<p rend="gatha1"> sace <pb ed="M" n="0.0137"/> vadati ‘‘gaṇhā’’ti, na gahetabbameva ca.</p>

<p rend="gathalast">tamañño pana bhūmaṭṭho, gahetvā deti vaṭṭati..</p>

<p rend="hangnum" n="1486"><hi rend="paranum">1486</hi><hi rend="dot">.</hi></p>

<p rend="gatha1"> chinditvā ce vatiṃ ucchuṃ, phalaṃ vā deti gaṇhituṃ.</p>

<p rend="gathalast">daṇḍake aphusitvāva, niggataṃ pana vaṭṭati..</p>

<p rend="hangnum" n="1487"><hi rend="paranum">1487</hi><hi rend="dot">.</hi></p>

<p rend="gatha1"> sace na puthulo hoti, pākāro atiuccako.</p>

<p rend="gathalast">antoṭṭhitabahiṭṭhānaṃ, hatthapāso pahoti ce..</p>

<p rend="hangnum" n="1488"><hi rend="paranum">1488</hi><hi rend="dot">.</hi></p>

<p rend="gatha1"> uddhaṃ hatthasataṃ gantvā, sampattaṃ puna taṃ pana.</p>

<p rend="gathalast">gaṇhato bhikkhuno doso, koci nevūpalabbhati..</p>

<p rend="hangnum" n="1489"><hi rend="paranum">1489</hi><hi rend="dot">.</hi></p>

<p rend="gatha1"> bhikkhuno sāmaṇeraṃ tu, khandhena vahato sace.</p>

<p rend="gathalast">phalaṃ gahetvā tattheva, nisinno deti vaṭṭati..</p>

<p rend="hangnum" n="1490"><hi rend="paranum">1490</hi><hi rend="dot">.</hi></p>

<p rend="gatha1"> aparopi vahantova, bhikkhuṃ yo koci puggalo.</p>

<p rend="gathalast">phalaṃ khandhe nisinnassa, bhikkhuno deti vaṭṭati..</p>

<p rend="hangnum" n="1491"><hi rend="paranum">1491</hi><hi rend="dot">.</hi></p>

<p rend="gatha1"> gahetvā phaliniṃ sākhaṃ, chāyatthaṃ yadi gacchati.</p>

<p rend="gathalast">puna citte samuppanne, khādituṃ pana bhikkhuno..</p>

<p rend="hangnum" n="1492"><hi rend="paranum">1492</hi><hi rend="dot">.</hi></p>

<p rend="gatha1"> sākhaṃ paṭiggahāpetvā, phalaṃ khādati vaṭṭati.</p>

<p rend="gathalast">makkhikānaṃ nivāratthaṃ, gahitāyapyayaṃ nayo..</p>

<p rend="hangnum" n="1493"><hi rend="paranum">1493</hi><hi rend="dot">.</hi></p>

<p rend="gatha1"> kappiyaṃ pana kāretvā, paṭiggaṇhāti taṃ puna.</p>

<p rend="gathalast">bhottukāmo sace mūla-gahaṇaṃyeva vaṭṭati..</p>

<p rend="hangnum" n="1494"><hi rend="paranum">1494</hi><hi rend="dot">.</hi></p>

<p rend="gatha1"> mātāpitūnamatthāya, gahetvā sappiādikaṃ.</p>

<p rend="gathalast">gacchanto antarāmagge, yaṃ icchati tato pana..</p>

<p rend="hangnum" n="1495"><hi rend="paranum">1495</hi><hi rend="dot">.</hi></p>

<p rend="gatha1"> taṃ so paṭiggahāpetvā, paribhuñjati vaṭṭati.</p>

<p rend="gathalast">taṃ paṭiggahitaṃ mūla-gahaṇaṃyeva vaṭṭati..</p>

<p rend="hangnum" n="1496"><hi rend="paranum">1496</hi><hi rend="dot">.</hi></p>

<p rend="gatha1"> sāmaṇerassa pātheyya-taṇḍule bhikkhu gaṇhati.</p>

<p rend="gathalast">bhikkhussa sāmaṇeropi, gahetvā pana gacchati..</p>

<p rend="hangnum" n="1497"><hi rend="paranum">1497</hi><hi rend="dot">.</hi></p>

<p rend="gatha1"> taṇḍulesu <pb ed="V" n="0.0121"/> hi khīṇesu, attanā gahitesu so.</p>

<p rend="gathalast">sace yāguṃ pacitvāna, taṇḍulehitarehipi..</p>

<p rend="hangnum" n="1498"><hi rend="paranum">1498</hi><hi rend="dot">.</hi></p>

<p rend="gatha1"> ubhinnaṃ <pb ed="M" n="0.0138"/> dvīsu pattesu, ākiritvā panattano.</p>

<p rend="gathalast">yāguṃ bhikkhussa taṃ datvā, sayaṃ pivati tassa ce..</p>

<p rend="hangnum" n="1499"><hi rend="paranum">1499</hi><hi rend="dot">.</hi></p>

<p rend="gatha1"> sannidhipaccayā neva, na uggahitakāraṇā.</p>

<p rend="gathalast">sāmaṇerassa pītattā, doso bhikkhussa vijjati..</p>

<p rend="hangnum" n="1500"><hi rend="paranum">1500</hi><hi rend="dot">.</hi></p>

<p rend="gatha1"> mātāpitūnamatthāya, telādiṃ haratopi ca.</p>

<p rend="gathalast">sākhaṃ chāyādiatthāya, imassa na visesatā..</p>

<p rend="hangnum" n="1501"><hi rend="paranum">1501</hi><hi rend="dot">.</hi></p>

<p rend="gatha1"> tasmā hissa visesassa, cintetabbaṃ tu kāraṇaṃ.</p>

<p rend="gathalast">tassa sālayabhāvaṃ tu, visesaṃ takkayāmahaṃ..</p>

<p rend="hangnum" n="1502"><hi rend="paranum">1502</hi><hi rend="dot">.</hi></p>

<p rend="gatha1"> taṇḍule pana dhovitvā, niccāletuñhi celako.</p>

<p rend="gathalast">na sakkoti sace te ca, taṇḍule bhājanampi ca..</p>

<p rend="hangnum" n="1503"><hi rend="paranum">1503</hi><hi rend="dot">.</hi></p>

<p rend="gatha1"> paṭiggahetvā dhovitvā, āropetvā panuddhanaṃ.</p>

<p rend="gathalast">bhikkhunāggi na kātabbo, vivaritvāpi pakkatā..</p>

<p rend="hangnum" n="1504"><hi rend="paranum">1504</hi><hi rend="dot">.</hi></p>

<p rend="gatha1"> ñātabbā pakkakālasmiṃ, oropetvā yathāsukhaṃ.</p>

<p rend="gathalast">bhuñjitabbaṃ, na pacchassa, paṭiggahaṇakāraṇaṃ..</p>

<p rend="hangnum" n="1505"><hi rend="paranum">1505</hi><hi rend="dot">.</hi></p>

<p rend="gatha1"> āropetvā sace bhikkhu, uddhanaṃ suddhabhājanaṃ.</p>

<p rend="gathalast">udakaṃ yāguatthāya, tāpeti yadi vaṭṭati..</p>

<p rend="hangnum" n="1506"><hi rend="paranum">1506</hi><hi rend="dot">.</hi></p>

<p rend="gatha1"> tatte panudake koci, ce pakkhipati taṇḍule.</p>

<p rend="gathalast">tato paṭṭhāya tenaggi, na kātabbova bhikkhunā..</p>

<p rend="hangnum" n="1507"><hi rend="paranum">1507</hi><hi rend="dot">.</hi></p>

<p rend="gatha1"> paṭiggahetvā taṃ yāguṃ, pātuṃ vaṭṭati bhikkhuno.</p>

<p rend="gathalast">sace pacati pacchā taṃ, sāmapākā na muccati..</p>

<p rend="hangnum" n="1508"><hi rend="paranum">1508</hi><hi rend="dot">.</hi></p>

<p rend="gatha1"> tatthajātaphalaṃ kiñci, saha cāleti valliyā.</p>

<p rend="gathalast">tasseva ca tato laddhaṃ, phalaṃ kiñci na vaṭṭati..</p>

<p rend="hangnum" n="1509"><hi rend="paranum">1509</hi><hi rend="dot">.</hi></p>

<p rend="gatha1"> phalarukkhaṃ parāmaṭṭhuṃ, tamapassayitumpi vā.</p>

<p rend="gathalast">kaṇṭake bandhituṃ vāpi, bhikkhuno kira vaṭṭati..</p>

<p rend="hangnum" n="1510"><hi rend="paranum">1510</hi><hi rend="dot">.</hi></p>

<p rend="gatha1"> saṇḍāsena <pb ed="M" n="0.0139"/> ca dīghena, gahetvā thālakaṃ pana.</p>

<p rend="gathalast">pacato bhikkhuno telaṃ, bhasmaṃ patati tattha ce..</p>

<p rend="hangnum" n="1511"><hi rend="paranum">1511</hi><hi rend="dot">.</hi></p>

<p rend="gatha1"> amuñcantena <pb ed="V" n="0.0122"/> hatthena, pacitvā telathālakaṃ.</p>

<p rend="gathalast">otāretvāva taṃ pacchā, paṭiggaṇheyya vaṭṭati..</p>

<p rend="hangnum" n="1512"><hi rend="paranum">1512</hi><hi rend="dot">.</hi></p>

<p rend="gatha1"> paṭiggahetvā aṅgāre, tāni dārūni vā pana.</p>

<p rend="gathalast">ṭhapitāni sace honti, pubbagāhova vaṭṭati..</p>

<p rend="hangnum" n="1513"><hi rend="paranum">1513</hi><hi rend="dot">.</hi></p>

<p rend="gatha1"> ucchuṃ khādati ce bhikkhu, sāmaṇeropi icchati.</p>

<p rend="gathalast">‘‘chinditvā tvamito gaṇha’’, iti vutto ca gaṇhati..</p>

<p rend="hangnum" n="1514"><hi rend="paranum">1514</hi><hi rend="dot">.</hi></p>

<p rend="gatha1"> nattheva avasesassa, paṭiggahaṇakāraṇaṃ.</p>

<p rend="gathalast">khādato guḷapiṇḍampi, ayameva vinicchayo..</p>

<p rend="hangnum" n="1515"><hi rend="paranum">1515</hi><hi rend="dot">.</hi></p>

<p rend="gatha1"> kātuṃ sāgaratoyena, loṇakiccaṃ tu vaṭṭati.</p>

<p rend="gathalast">yāvajīvikasaṅkhātaṃ, toyattā na tu gacchati..</p>

<p rend="hangnum" n="1516"><hi rend="paranum">1516</hi><hi rend="dot">.</hi></p>

<p rend="gatha1"> idaṃ kālavinimmuttaṃ, udakaṃ paridīpitaṃ.</p>

<p rend="gathalast">nibbānaṃ viya nibbāna-kusalena mahesinā..</p>

<p rend="hangnum" n="1517"><hi rend="paranum">1517</hi><hi rend="dot">.</hi></p>

<p rend="gatha1"> udakena samā vuttā, himassa karakāpi ca.</p>

<p rend="gathalast">kūpādīsu jalaṃ pātuṃ, bahalampi ca vaṭṭati..</p>

<p rend="hangnum" n="1518"><hi rend="paranum">1518</hi><hi rend="dot">.</hi></p>

<p rend="gatha1"> khettesu kasitaṭṭhāne, bahalaṃ taṃ na vaṭṭati.</p>

<p rend="gathalast">sanditvā yadi taṃ gantvā, nadiṃ pūreti vaṭṭati..</p>

<p rend="hangnum" n="1519"><hi rend="paranum">1519</hi><hi rend="dot">.</hi></p>

<p rend="gatha1"> sobbhesu kakudhādīnaṃ, jale pupphasamākule.</p>

<p rend="gathalast">na ñāyati raso tesaṃ, na paṭiggahaṇakāraṇaṃ..</p>

<p rend="hangnum" n="1520"><hi rend="paranum">1520</hi><hi rend="dot">.</hi></p>

<p rend="gatha1"> sareṇukāni pupphāni, pānīyassa ghaṭe pana.</p>

<p rend="gathalast">pakkhittāni sace honti, paṭiggaṇheyya taṃ pana..</p>

<p rend="hangnum" n="1521"><hi rend="paranum">1521</hi><hi rend="dot">.</hi></p>

<p rend="gatha1"> paṭiggahetvā deyyāni, vāsapupphāni tattha vā.</p>

<p rend="gathalast">kamallikāsu dinnāsu, abbohāroti vaṭṭati..</p>

<p rend="hangnum" n="1522"><hi rend="paranum">1522</hi><hi rend="dot">.</hi></p>

<p rend="gatha1"> appaṭiggahitasseva<pb ed="M" n="0.0140"/>, dantakaṭṭhassa yo raso.</p>

<p rend="gathalast">ajānantassa pācitti, so ce visati khādato..</p>

<p rend="hangnum" n="1523"><hi rend="paranum">1523</hi><hi rend="dot">.</hi></p>

<p rend="gatha1"> sarīraṭṭhesu bhūtesu, kiṃ vaṭṭati? na vaṭṭati?</p>

<p rend="gathalast">kappākappiyamaṃsānaṃ, khīraṃ sabbampi vaṭṭati..</p>

<p rend="hangnum" n="1524"><hi rend="paranum">1524</hi><hi rend="dot">.</hi></p>

<p rend="gatha1"> kaṇṇakkhigūthako danta- malaṃ muttaṃ karīsakaṃ.</p>

<p rend="gathalast">semhaṃ siṅghāṇikā kheḷo, assu loṇanti vaṭṭati..</p>

<p rend="hangnum" n="1525"><hi rend="paranum">1525</hi><hi rend="dot">.</hi></p>

<p rend="gatha1"> yaṃ <pb ed="V" n="0.0123"/> panettha sakaṭṭhānā, cavitvā patitaṃ siyā.</p>

<p rend="gathalast">patte vā pana hatthe vā, paṭiggaṇheyya taṃ puna..</p>

<p rend="hangnum" n="1526"><hi rend="paranum">1526</hi><hi rend="dot">.</hi></p>

<p rend="gatha1"> aṅgalaggamavicchannaṃ, paṭiggahitameva taṃ.</p>

<p rend="gathalast">uṇhayāguṃ pivantassa, sedo hatthesu jāyati..</p>

<p rend="hangnum" n="1527"><hi rend="paranum">1527</hi><hi rend="dot">.</hi></p>

<p rend="gatha1"> piṇḍāya vicarantassa, sedo hatthānusārato.</p>

<p rend="gathalast">orohati sace pattaṃ, na paṭiggahaṇakāraṇaṃ..</p>

<p rend="hangnum" n="1528"><hi rend="paranum">1528</hi><hi rend="dot">.</hi></p>

<p rend="gatha1"> sāmaṃ gahetvā cattāri, vikaṭāni nadāyake.</p>

<p rend="gathalast">sappadaṭṭhakkhaṇeyeva, na doso paribhuñjato..</p>

<p rend="hangnum" n="1529"><hi rend="paranum">1529</hi><hi rend="dot">.</hi></p>

<p rend="gatha1"> pathaviṃ mattikatthāya, khaṇituṃ chinditumpi vā.</p>

<p rend="gathalast">tarumpi chārikatthāya, bhikkhuno pana vaṭṭati..</p>

<p rend="hangnum" n="1530"><hi rend="paranum">1530</hi><hi rend="dot">.</hi></p>

<p rend="gatha1"> acchedagāhanirapekkhanisajjato ca.</p>

<p rend="gatha2">sikkhappahānamaraṇehi ca liṅgabhedā.</p>

<p rend="gatha3">dānena tassa ca parassa abhikkhukassa.</p>

<p rend="gathalast">sabbaṃ paṭiggahaṇameti vināsamevaṃ..</p>

<p rend="hangnum" n="1531"><hi rend="paranum">1531</hi><hi rend="dot">.</hi></p>

<p rend="gatha1"> durūpaciṇṇe niddiṭṭhaṃ, gahaṇuggahitassapi.</p>

<p rend="gathalast">antovutthe sayaṃpakke, antopakke ca dukkaṭaṃ..</p>

<p rend="hangnum" n="1532"><hi rend="paranum">1532</hi><hi rend="dot">.</hi></p>

<p rend="gatha1"> paṭiggahitake tasmiṃ, appaṭiggahitasaññino.</p>

<p rend="gathalast">tattha vematikassāpi, hoti āpatti dukkaṭaṃ..</p>

<p rend="hangnum" n="1533"><hi rend="paranum">1533</hi><hi rend="dot">.</hi></p>

<p rend="gatha1"> paṭiggahitasaññissa<pb ed="M" n="0.0141"/>, dantaponodakesupi.</p>

<p rend="gathalast">na doseḷakalomena, samuṭṭhānādayo samā..</p>

<p rend="hangnum" n="1534"><hi rend="paranum">1534</hi><hi rend="dot">.</hi></p>

<p rend="gatha1"> navamajjhimatherabhikkhunīnaṃ.</p>

<p rend="gatha2">avisesena yaticchitabbako.</p>

<p rend="gatha3">sakalo asamāsatova mayā.</p>

<p rend="gathalast">kathito ettha vinicchayo tato..</p>

<p rend="centre">dantaponakathā.</p>

<p rend="centre">bhojanavaggo catuttho.</p>

<p rend="hangnum" n="1535"><hi rend="paranum">1535</hi><hi rend="dot">.</hi></p>

<p rend="gatha1"> yaṃ <pb ed="V" n="0.0124"/> kiñcicelakādīnaṃ, titthiyānaṃ panāmisaṃ.</p>

<p rend="gathalast">dentassekapayogena, ekaṃ pācittiyaṃ siyā..</p>

<p rend="hangnum" n="1536"><hi rend="paranum">1536</hi><hi rend="dot">.</hi></p>

<p rend="gatha1"> vicchinditvāna dentassa, payogagaṇanāvasā.</p>

<p rend="gathalast">honti pācittiyo tassa, tikapācittiyaṃ siyā..</p>

<p rend="hangnum" n="1537"><hi rend="paranum">1537</hi><hi rend="dot">.</hi></p>

<p rend="gatha1"> udakaṃ dantaponaṃ vā, dentassa ca atitthiye.</p>

<p rend="gathalast">titthiyoti ca saññissa, dukkaṭaṃ vimatissa ca..</p>

<p rend="hangnum" n="1538"><hi rend="paranum">1538</hi><hi rend="dot">.</hi></p>

<p rend="gatha1"> dāpentassa panaññena, sāmaṇerādikena vā.</p>

<p rend="gathalast">nikkhittabhājane tesaṃ, dentassa bahilepanaṃ..</p>

<p rend="hangnum" n="1539"><hi rend="paranum">1539</hi><hi rend="dot">.</hi></p>

<p rend="gatha1"> ṭhapetvā bhojanaṃ tesaṃ, santike ‘‘gaṇhathā’’ti ca.</p>

<p rend="gathalast">vadantassa anāpatti, samuṭṭhāneḷakūpamaṃ..</p>

<p rend="centre">acelakakathā.</p>

<p rend="hangnum" n="1540"><hi rend="paranum">1540</hi><hi rend="dot">.</hi></p>

<p rend="gatha1"> dāpetvā vā adāpetvā, bhikkhu yaṃ kiñci āmisaṃ.</p>

<p rend="gathalast">kattukāmo sace saddhiṃ, hasanādīni itthiyā..</p>

<p rend="hangnum" n="1541"><hi rend="paranum">1541</hi><hi rend="dot">.</hi></p>

<p rend="gatha1"> uyyojeti <pb ed="M" n="0.0142"/> hi ‘‘gacchā’’ti, vatvā tappaccayā pana.</p>

<p rend="gathalast">tassuyyojanamattasmiṃ, dukkaṭaṃ paṭhamena ca..</p>

<p rend="hangnum" n="1542"><hi rend="paranum">1542</hi><hi rend="dot">.</hi></p>

<p rend="gatha1"> pādenassupacārasmiṃ, atikkante ca dukkaṭaṃ.</p>

<p rend="gathalast">dutiyenassa pācitti, sīmātikkamane pana..</p>

<p rend="hangnum" n="1543"><hi rend="paranum">1543</hi><hi rend="dot">.</hi></p>

<p rend="gatha1"> dassane upacārassa, hatthā dvādasa desitā.</p>

<p rend="gathalast">pamāṇaṃ savane cevaṃ, ajjhokāse na cetare..</p>

<p rend="hangnum" n="1544"><hi rend="paranum">1544</hi><hi rend="dot">.</hi></p>

<p rend="gatha1"> bhikkhusmiṃ tikapācitti, itare tikadukkaṭaṃ.</p>

<p rend="gathalast">ubhinnaṃ dukkaṭaṃ vuttaṃ, kalisāsanaropane..</p>

<p rend="hangnum" n="1545"><hi rend="paranum">1545</hi><hi rend="dot">.</hi></p>

<p rend="gatha1"> uyyojentassa kiccena, na dosummattakādino.</p>

<p rend="gathalast">adinnādānatulyāva, samuṭṭhānādayo nayā..</p>

<p rend="centre">uyyojanakathā.</p>

<p rend="hangnum" n="1546"><hi rend="paranum">1546</hi><hi rend="dot">.</hi></p>

<p rend="gatha1"> khuddake piṭṭhivaṃsaṃ yo, atikkamma nisīdati.</p>

<p rend="gathalast">sabhojane kule tassa, hoti pācitti bhikkhuno..</p>

<p rend="hangnum" n="1547"><hi rend="paranum">1547</hi><hi rend="dot">.</hi></p>

<p rend="gatha1"> hatthapāsaṃ <pb ed="V" n="0.0125"/> atikkamma, piṭṭhisaṅghāṭakassa ca.</p>

<p rend="gathalast">sayanassa panāsanne, ṭhāne doso mahallake..</p>

<p rend="hangnum" n="1548"><hi rend="paranum">1548</hi><hi rend="dot">.</hi></p>

<p rend="gatha1"> asayanighare tassa, sayanigharasaññino.</p>

<p rend="gathalast">tattha vematikassāpi, dukkaṭaṃ paridīpitaṃ..</p>

<p rend="hangnum" n="1549"><hi rend="paranum">1549</hi><hi rend="dot">.</hi></p>

<p rend="gatha1"> nisīdantassanāpatti, bhikkhussa dutiye sati.</p>

<p rend="gathalast">vītarāgesu vā tesu, nikkhantesu ubhosu vā..</p>

<p rend="hangnum" n="1550"><hi rend="paranum">1550</hi><hi rend="dot">.</hi></p>

<p rend="gatha1"> nisinnassānatikkamma, padesaṃ vuttalakkhaṇaṃ.</p>

<p rend="gathalast">samuṭṭhānādayo tulyā, paṭhamantimavatthunā..</p>

<p rend="centre">sabhojanakathā.</p>

<p rend="hangnum" n="1551"><hi rend="paranum">1551</hi><hi rend="dot">.</hi></p>

<p rend="gatha1"> catutthe <pb ed="M" n="0.0143"/> pañcame ceva, vattabbaṃ natthi kiñcipi.</p>

<p rend="gathalast">vattabbaṃ yañca taṃ sabbaṃ, vuttaṃ aniyatadvaye..</p>

<p rend="hangnum" n="1552"><hi rend="paranum">1552</hi><hi rend="dot">.</hi></p>

<p rend="gatha1"> samuṭṭhānaṃ panetesaṃ, anantarasamaṃ mataṃ.</p>

<p rend="gathalast">ayameva visesoti, tesamesañca dīpito..</p>

<p rend="centre">rahopaṭicchannarahonisajjakathā.</p>

<p rend="hangnum" n="1553"><hi rend="paranum">1553</hi><hi rend="dot">.</hi></p>

<p rend="gatha1"> bhojanānaṃ tu pañcannaṃ, vutto aññatarena yo.</p>

<p rend="gathalast">santaṃ bhikkhumanāpucchā, āpajjeyya kulesu ce..</p>

<p rend="hangnum" n="1554"><hi rend="paranum">1554</hi><hi rend="dot">.</hi></p>

<p rend="gatha1"> cārittaṃ tassa pācitti, aññatra samayā siyā.</p>

<p rend="gathalast">ṭhapetvā samayaṃ bhikkhu, duvidhaṃ vuttalakkhaṇaṃ..</p>

<p rend="hangnum" n="1555"><hi rend="paranum">1555</hi><hi rend="dot">.</hi></p>

<p rend="gatha1"> avītivatte majjhaṇhe, gharamaññassa gacchati.</p>

<p rend="gathalast">gharūpacārokkamane, paṭhamena hi dukkaṭaṃ..</p>

<p rend="hangnum" n="1556"><hi rend="paranum">1556</hi><hi rend="dot">.</hi></p>

<p rend="gatha1"> atikkante gharummāre, aparampi ca dukkaṭaṃ.</p>

<p rend="gathalast">dutiyena ca pādena, pācitti samatikkame..</p>

<p rend="hangnum" n="1557"><hi rend="paranum">1557</hi><hi rend="dot">.</hi></p>

<p rend="gatha1"> ṭhitaṭṭhāne sace bhikkhuṃ, oloketvā na passati.</p>

<p rend="gathalast">‘‘asanta’’nti anāpucchā, paviṭṭho nāma vuccati..</p>

<p rend="hangnum" n="1558"><hi rend="paranum">1558</hi><hi rend="dot">.</hi></p>

<p rend="gatha1"> sace dūre ṭhito hoti, asanto nāma bhikkhu so.</p>

<p rend="gathalast">natthi ārocane kiccaṃ, gavesitvā ito cito..</p>

<p rend="hangnum" n="1559"><hi rend="paranum">1559</hi><hi rend="dot">.</hi></p>

<p rend="gatha1"> na <pb ed="V" n="0.0126"/> doso samaye santaṃ, āpucchitvā ca gacchato.</p>

<p rend="gathalast">bhikkhuṃ gharena maggo ce, ārāmaṃ gacchatopi ca..</p>

<p rend="hangnum" n="1560"><hi rend="paranum">1560</hi><hi rend="dot">.</hi></p>

<p rend="gatha1"> titthiyānampi seyyaṃ vā, tathā bhikkhunupassayaṃ.</p>

<p rend="gathalast">āpadāsanasālaṃ vā, bhattiyassa gharampi vā..</p>

<p rend="hangnum" n="1561"><hi rend="paranum">1561</hi><hi rend="dot">.</hi></p>

<p rend="gatha1"> idaṃ pana samuṭṭhānaṃ, kathinena samaṃ mataṃ.</p>

<p rend="gathalast">kriyākriyamacittañca, ticittañca tivedanaṃ..</p>

<p rend="centre">cārittakathā.</p>

<p rend="hangnum" n="1562"><hi rend="paranum">1562</hi><hi rend="dot">.</hi></p>

<p rend="gatha1"> sabbāpi <pb ed="M" n="0.0144"/> sāditabbāva, catumāsapavāraṇā.</p>

<p rend="gathalast">bhikkhunā agilānena, puna niccapavāraṇā..</p>

<p rend="hangnum" n="1563"><hi rend="paranum">1563</hi><hi rend="dot">.</hi></p>

<p rend="gatha1"> ‘‘viññāpessāmi rogasmiṃ, sati me paccaye’’ti ca.</p>

<p rend="gathalast">na paṭikkhipitabbā sā, ‘‘rogo dāni na me’’ti ca..</p>

<p rend="hangnum" n="1564"><hi rend="paranum">1564</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, dukkaṭaṃ natatuttariṃ.</p>

<p rend="gathalast">tatuttarinti saññissa, tattha vematikassa ca..</p>

<p rend="hangnum" n="1565"><hi rend="paranum">1565</hi><hi rend="dot">.</hi></p>

<p rend="gatha1"> natatuttarisaññissa, yehi yena pavārito.</p>

<p rend="gathalast">tato aññehi vā bhiyyo, ācikkhitvā yathātathaṃ..</p>

<p rend="hangnum" n="1566"><hi rend="paranum">1566</hi><hi rend="dot">.</hi></p>

<p rend="gatha1"> viññāpentassa bhikkhussa, aññassatthāya vā pana.</p>

<p rend="gathalast">ñātakānamanāpatti, attano vā dhanenapi..</p>

<p rend="hangnum" n="1567"><hi rend="paranum">1567</hi><hi rend="dot">.</hi></p>

<p rend="gatha1"> tathā ummattakādīnaṃ, anāpatti pakāsitā.</p>

<p rend="gathalast">samuṭṭhānādayo sabbe, sañcarittasamā matā..</p>

<p rend="centre">bhesajjakathā.</p>

<p rend="hangnum" n="1568"><hi rend="paranum">1568</hi><hi rend="dot">.</hi></p>

<p rend="gatha1"> uyyuttaṃ bhikkhuno senaṃ, dassanatthāya gacchato.</p>

<p rend="gathalast">aññatra paccayā tassa, dukkaṭaṃ tu pade pade..</p>

<p rend="hangnum" n="1569"><hi rend="paranum">1569</hi><hi rend="dot">.</hi></p>

<p rend="gatha1"> dassanassupacārasmiṃ, ṭhatvā pācitti passato.</p>

<p rend="gathalast">upacāraṃ vimuñcitvā, passantassa payogato..</p>

<p rend="hangnum" n="1570"><hi rend="paranum">1570</hi><hi rend="dot">.</hi></p>

<p rend="gatha1"> ārohā pana cattāro, dve dve taṃpādarakkhakā.</p>

<p rend="gathalast">evaṃ dvādasaposo ca, eko <hi rend="bold">hatthī</hi>ti vuccati..</p>

<p rend="hangnum" n="1571"><hi rend="paranum">1571</hi><hi rend="dot">.</hi></p>

<p rend="gatha1"> dvepādarakkhā <pb ed="V" n="0.0127"/> āroho, eko tipuriso<hi rend="bold">hayo</hi>.</p>

<p rend="gathalast">eko sārathi yodheko, āṇirakkhā duve janā..</p>

<p rend="hangnum" n="1572"><hi rend="paranum">1572</hi><hi rend="dot">.</hi></p>

<p rend="gatha1"> catuposo <hi rend="bold">ratho</hi> vutto, catusaccavibhāvinā.</p>

<p rend="gathalast">cattāro padahatthā ca, purisā <hi rend="bold">pattī</hi>ti vuccati..</p>

<p rend="hangnum" n="1573"><hi rend="paranum">1573</hi><hi rend="dot">.</hi></p>

<p rend="gatha1"> vuttalakkhaṇasampannā<pb ed="M" n="0.0145"/>, ayaṃ pacchimakoṭiyā.</p>

<p rend="gathalast">caturaṅgasamāyuttā, senā nāma pavuccati..</p>

<p rend="hangnum" n="1574"><hi rend="paranum">1574</hi><hi rend="dot">.</hi></p>

<p rend="gatha1"> hatthiādīsu ekekaṃ, dassanatthāya gacchato.</p>

<p rend="gathalast">anuyyuttepi uyyutta-saññissāpi ca dukkaṭaṃ..</p>

<p rend="hangnum" n="1575"><hi rend="paranum">1575</hi><hi rend="dot">.</hi></p>

<p rend="gatha1"> attano ca ṭhitokāsaṃ, sampattaṃ pana passati.</p>

<p rend="gathalast">āpadāsu anāpatti, tathārūpe ca paccaye..</p>

<p rend="centre">uyyuttakathā.</p>

<p rend="hangnum" n="1576"><hi rend="paranum">1576</hi><hi rend="dot">.</hi></p>

<p rend="gatha1"> catutthe divase attha-ṅgate sūriye arogavā.</p>

<p rend="gathalast">sace tiṭṭhatu senāya, nisīdatu nipajjatu..</p>

<p rend="hangnum" n="1577"><hi rend="paranum">1577</hi><hi rend="dot">.</hi></p>

<p rend="gatha1"> ākāse iddhiyā seyyaṃ, pakappetu ca iddhimā.</p>

<p rend="gathalast">hoteva tassa pācitti, tikapācittiyaṃ siyā..</p>

<p rend="hangnum" n="1578"><hi rend="paranum">1578</hi><hi rend="dot">.</hi></p>

<p rend="gatha1"> ūnake ca tirattasmiṃ, atirekoti saññino.</p>

<p rend="gathalast">tattha vematikassāpi, hoti āpatti dukkaṭaṃ..</p>

<p rend="hangnum" n="1579"><hi rend="paranum">1579</hi><hi rend="dot">.</hi></p>

<p rend="gatha1"> purāruṇāva nikkhamma, tatiyāya ca rattiyā.</p>

<p rend="gathalast">na doso puna vasantassa, gilānassāpadāsupi..</p>

<p rend="centre">senāvāsakathā.</p>

<p rend="hangnum" n="1580"><hi rend="paranum">1580</hi><hi rend="dot">.</hi></p>

<p rend="gatha1"> uyyodhikaṃ balaggaṃ vā, senābyūhampi vā pana.</p>

<p rend="gathalast">dassanatthāyanīkaṃ vā, hoti pācitti gacchato..</p>

<p rend="hangnum" n="1581"><hi rend="paranum">1581</hi><hi rend="dot">.</hi></p>

<p rend="gatha1"> purime pana yo vutto, ‘‘hatthī dvādasaporiso’’.</p>

<p rend="gathalast">iti tena tayo hatthī, ‘‘hatthānīka’’nti dīpitaṃ..</p>

<p rend="hangnum" n="1582"><hi rend="paranum">1582</hi><hi rend="dot">.</hi></p>

<p rend="gatha1"> sesesupi <pb ed="M" n="0.0146"/> ca eseva, nayo ñeyyo vibhāvinā.</p>

<p rend="gathalast">tiṇṇameḷakalomena, samuṭṭhānādayo samā..</p>

<p rend="centre">uyyodhikakathā.</p>

<p rend="centre">aceḷakavaggo pañcamo.</p>

<p rend="hangnum" n="1583"><hi rend="paranum">1583</hi><hi rend="dot">.</hi></p>

<p rend="gatha1"> piṭṭhādīhi <pb ed="V" n="0.0128"/> kataṃ majjaṃ, <hi rend="bold">surā</hi> nāmāti vuccati.</p>

<p rend="gathalast">pupphādīhi kato sabbo, āsavo hoti <hi rend="bold">merayaṃ</hi>..</p>

<p rend="hangnum" n="1584"><hi rend="paranum">1584</hi><hi rend="dot">.</hi></p>

<p rend="gatha1"> bījato pana paṭṭhāya, pivantassubhayampi ca.</p>

<p rend="gathalast">payoge ca payoge ca, hoti pācitti bhikkhuno..</p>

<p rend="hangnum" n="1585"><hi rend="paranum">1585</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, amajje majjasaññino.</p>

<p rend="gathalast">tattha vematikassāpi, hoti āpatti dukkaṭaṃ..</p>

<p rend="hangnum" n="1586"><hi rend="paranum">1586</hi><hi rend="dot">.</hi></p>

<p rend="gatha1"> amajjaṃ majjavaṇṇañca, majjagandharasampi ca.</p>

<p rend="gathalast">ariṭṭhaṃ loṇasovīraṃ, suttakaṃ pivatopi ca..</p>

<p rend="hangnum" n="1587"><hi rend="paranum">1587</hi><hi rend="dot">.</hi></p>

<p rend="gatha1"> vāsagāhāpanatthāya, pakkhipitvāna īsakaṃ.</p>

<p rend="gathalast">sūpādīnaṃ tu pākepi, anāpatti pakāsitā..</p>

<p rend="hangnum" n="1588"><hi rend="paranum">1588</hi><hi rend="dot">.</hi></p>

<p rend="gatha1"> hoteḷakasamuṭṭhānaṃ, acittaṃ vatthujānanā.</p>

<p rend="gathalast">idañcākusaleneva, pānato lokavajjakaṃ..</p>

<p rend="centre">surāpānakathā.</p>

<p rend="hangnum" n="1589"><hi rend="paranum">1589</hi><hi rend="dot">.</hi></p>

<p rend="gatha1"> yena kenaci aṅgena, hasādhippāyino pana.</p>

<p rend="gathalast">phusato upasampannaṃ, hoti pācitti bhikkhuno..</p>

<p rend="hangnum" n="1590"><hi rend="paranum">1590</hi><hi rend="dot">.</hi></p>

<p rend="gatha1"> sabbattha dukkaṭaṃ kāya-paṭibaddhādike naye.</p>

<p rend="gathalast">tathevānupasampanne, dīpitaṃ tikadukkaṭaṃ..</p>

<p rend="hangnum" n="1591"><hi rend="paranum">1591</hi><hi rend="dot">.</hi></p>

<p rend="gatha1"> ettha <pb ed="M" n="0.0147"/> cānupasampanna-ṭṭhāne tiṭṭhati bhikkhunī.</p>

<p rend="gathalast">khiḍḍādhippāyino tampi, phusantassa ca dukkaṭaṃ..</p>

<p rend="hangnum" n="1592"><hi rend="paranum">1592</hi><hi rend="dot">.</hi></p>

<p rend="gatha1"> anāpatti nahasādhi-ppāyassa phusato paraṃ.</p>

<p rend="gathalast">sati kicce phusantassa, tathā ummattakādino..</p>

<p rend="centre">aṅgulipatodakakathā.</p>

<p rend="hangnum" n="1593"><hi rend="paranum">1593</hi><hi rend="dot">.</hi></p>

<p rend="gatha1"> jale nimujjanādīna-matthāya pana kevalaṃ.</p>

<p rend="gathalast">padavāresu sabbesu, otarantassa dukkaṭaṃ..</p>

<p rend="hangnum" n="1594"><hi rend="paranum">1594</hi><hi rend="dot">.</hi></p>

<p rend="gatha1"> kīḷāpekkho sace hutvā, jale uparigopphake.</p>

<p rend="gathalast">nimujjeyyapi vā bhikkhu, ummujjeyya tareyya vā..</p>

<p rend="hangnum" n="1595"><hi rend="paranum">1595</hi><hi rend="dot">.</hi></p>

<p rend="gatha1"> payoge <pb ed="V" n="0.0129"/> ca payoge ca, tassa pācittiyaṃ siyā.</p>

<p rend="gathalast">antoyevodake tassa, nimujjitvāna gacchato..</p>

<p rend="hangnum" n="1596"><hi rend="paranum">1596</hi><hi rend="dot">.</hi></p>

<p rend="gatha1"> hatthapādapayogehi, pācittiṃ paridīpaye.</p>

<p rend="gathalast">hattheheva tarantassa, hatthavārehi kāraye..</p>

<p rend="hangnum" n="1597"><hi rend="paranum">1597</hi><hi rend="dot">.</hi></p>

<p rend="gatha1"> yena yena panaṅgena, bhikkhuno tarato jalaṃ.</p>

<p rend="gathalast">tassa tassa payogena, pācittiṃ paridīpaye..</p>

<p rend="hangnum" n="1598"><hi rend="paranum">1598</hi><hi rend="dot">.</hi></p>

<p rend="gatha1"> taruto tīrato vāpi, pācitti patato jale.</p>

<p rend="gathalast">tikapācittiyaṃ vuttaṃ, tatheva tikadukkaṭaṃ..</p>

<p rend="hangnum" n="1599"><hi rend="paranum">1599</hi><hi rend="dot">.</hi></p>

<p rend="gatha1"> pājentopi sace nāvaṃ, arittena phiyena vā.</p>

<p rend="gathalast">ussārentopi tīre vā, nāvaṃ kīḷati dukkaṭaṃ..</p>

<p rend="hangnum" n="1600"><hi rend="paranum">1600</hi><hi rend="dot">.</hi></p>

<p rend="gatha1"> hatthena vāpi pādena, kaṭṭhena kathalāya vā.</p>

<p rend="gathalast">udakaṃ nīharantassa, hoti āpatti dukkaṭaṃ..</p>

<p rend="hangnum" n="1601"><hi rend="paranum">1601</hi><hi rend="dot">.</hi></p>

<p rend="gatha1"> udakaṃ kañjikaṃ vāpi, cikkhallaṃ vāpi vikkhipaṃ.</p>

<p rend="gathalast">kīḷantassāpi bhikkhussa, hoti āpatti dukkaṭaṃ..</p>

<p rend="hangnum" n="1602"><hi rend="paranum">1602</hi><hi rend="dot">.</hi></p>

<p rend="gatha1"> vigāhitvā <pb ed="M" n="0.0148"/> jalaṃ kicce, sati nimmujjanādikaṃ.</p>

<p rend="gathalast">karontassa anāpatti, tathā pārañca gacchato..</p>

<p rend="hangnum" n="1603"><hi rend="paranum">1603</hi><hi rend="dot">.</hi></p>

<p rend="gatha1"> samuṭṭhānādayo tulyā, paṭhamantimavatthunā.</p>

<p rend="gathalast">anantarassimassāpi, natthi kāci visesatā..</p>

<p rend="centre">hasadhammakathā.</p>

<p rend="hangnum" n="1604"><hi rend="paranum">1604</hi><hi rend="dot">.</hi></p>

<p rend="gatha1"> vuccamāno sace bhikkhu, paññatteneva bhikkhunā.</p>

<p rend="gathalast">akattukāmatāyassa, vacanaṃ dhammameva vā..</p>

<p rend="hangnum" n="1605"><hi rend="paranum">1605</hi><hi rend="dot">.</hi></p>

<p rend="gatha1"> yo asikkhitukāmova, na karoti panādaraṃ.</p>

<p rend="gathalast">tassānādariye tasmiṃ, pācittiyamudīraye..</p>

<p rend="hangnum" n="1606"><hi rend="paranum">1606</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, tikātītena satthunā.</p>

<p rend="gathalast">tathevānupasampannā-nādare tikadukkaṭaṃ..</p>

<p rend="hangnum" n="1607"><hi rend="paranum">1607</hi><hi rend="dot">.</hi></p>

<p rend="gatha1"> suttenevābhidhammena, apaññattena bhikkhunā.</p>

<p rend="gathalast">dukkaṭaṃ sāmaṇerena, vuttassa ubhayenapi..</p>

<p rend="hangnum" n="1608"><hi rend="paranum">1608</hi><hi rend="dot">.</hi></p>

<p rend="gatha1"> ‘‘ācariyānamayaṃ <pb ed="V" n="0.0130"/> gāho, amhākaṃ tu paveṇiyā.</p>

<p rend="gathalast">āgato’’ti bhaṇantassa, na dosummattakādino..</p>

<p rend="hangnum" n="1609"><hi rend="paranum">1609</hi><hi rend="dot">.</hi></p>

<p rend="gatha1"> ettha neva gahetabbo, gārayhācariyuggaho.</p>

<p rend="gathalast">omasavādatulyāva, samuṭṭhānādayo nayā..</p>

<p rend="centre">anādariyakathā.</p>

<p rend="hangnum" n="1610"><hi rend="paranum">1610</hi><hi rend="dot">.</hi></p>

<p rend="gatha1"> bhayasañjananatthāya, rūpādiṃ upasaṃhare.</p>

<p rend="gathalast">bhayānakaṃ kathaṃ vāpi, katheyya parasantike..</p>

<p rend="hangnum" n="1611"><hi rend="paranum">1611</hi><hi rend="dot">.</hi></p>

<p rend="gatha1"> disvā vā pana taṃ sutvā, mā vā bhāyatu, bhāyatu.</p>

<p rend="gathalast">itarassa tu bhikkhussa, hoti pācitti taṅkhaṇe..</p>

<p rend="hangnum" n="1612"><hi rend="paranum">1612</hi><hi rend="dot">.</hi></p>

<p rend="gatha1"> tikapācittiyaṃ <pb ed="M" n="0.0149"/> vuttaṃ, tatheva tikadukkaṭaṃ.</p>

<p rend="gathalast">sāmaṇeraṃ gahaṭṭhaṃ vā, bhiṃsāpentassa bhikkhuno..</p>

<p rend="hangnum" n="1613"><hi rend="paranum">1613</hi><hi rend="dot">.</hi></p>

<p rend="gatha1"> nabhiṃsāpetukāmassa, anāpattādikammino.</p>

<p rend="gathalast">samuṭṭhānādi sabbampi, anantarasamaṃ mataṃ..</p>

<p rend="centre">bhiṃsāpanakathā.</p>

<p rend="hangnum" n="1614"><hi rend="paranum">1614</hi><hi rend="dot">.</hi></p>

<p rend="gatha1"> jotiṃ tappetukāmo ce, jalāpeyya jaleyya vā.</p>

<p rend="gathalast">ṭhapetvā hoti pācitti, tathārūpaṃ tu paccayaṃ..</p>

<p rend="hangnum" n="1615"><hi rend="paranum">1615</hi><hi rend="dot">.</hi></p>

<p rend="gatha1"> sayaṃ samādahantassa, yāva jālā na jāyati.</p>

<p rend="gathalast">tāva sabbapayogesu, hoti āpatti dukkaṭaṃ..</p>

<p rend="hangnum" n="1616"><hi rend="paranum">1616</hi><hi rend="dot">.</hi></p>

<p rend="gatha1"> jāluṭṭhāne panāpatti, pācitti paridīpitā.</p>

<p rend="gathalast">jālāpentassa aññena, hoti āpatti dukkaṭaṃ..</p>

<p rend="hangnum" n="1617"><hi rend="paranum">1617</hi><hi rend="dot">.</hi></p>

<p rend="gatha1"> gilānassa gilānoti, saññissa vimatissa vā.</p>

<p rend="gathalast">alātaṃ ukkhipantassa, avijjhātaṃ tu dukkaṭaṃ..</p>

<p rend="hangnum" n="1618"><hi rend="paranum">1618</hi><hi rend="dot">.</hi></p>

<p rend="gatha1"> vijjhātaṃ tujjalantassa, yathāvatthukatā matā.</p>

<p rend="gathalast">anāpatti gilānassa, kataṃ aññena vā pana..</p>

<p rend="hangnum" n="1619"><hi rend="paranum">1619</hi><hi rend="dot">.</hi></p>

<p rend="gatha1"> visibbentassa aṅgāraṃ, padīpujjālanādike.</p>

<p rend="gathalast">samuṭṭhānādayo sabbe, sañcarittasamā matā..</p>

<p rend="centre">jotisamādahanakathā.</p>

<p rend="hangnum" n="1620"><hi rend="paranum">1620</hi><hi rend="dot">.</hi></p>

<p rend="gatha1"> apuṇṇe <pb ed="V" n="0.0131"/> addhamāsasmiṃ, dese ce majjhime pana.</p>

<p rend="gathalast">‘‘nhāyissāmī’’ti cuṇṇaṃ vā, mattikaṃ vāpi gomayaṃ..</p>

<p rend="hangnum" n="1621"><hi rend="paranum">1621</hi><hi rend="dot">.</hi></p>

<p rend="gatha1"> abhisaṅkharato sabba-payogesupi dukkaṭaṃ.</p>

<p rend="gathalast">nhānassa pariyosāne, hoti pācitti bhikkhuno..</p>

<p rend="hangnum" n="1622"><hi rend="paranum">1622</hi><hi rend="dot">.</hi></p>

<p rend="gatha1"> atirekaddhamāsūna-saññino <pb ed="M" n="0.0150"/> vimatissa vā.</p>

<p rend="gathalast">dukkaṭaṃ atirekaddha- māse ca samayesu ca..</p>

<p rend="hangnum" n="1623"><hi rend="paranum">1623</hi><hi rend="dot">.</hi></p>

<p rend="gatha1"> nhāyantassa anāpatti, nadīpārampi gacchato.</p>

<p rend="gathalast">vālikaṃ ukkiritvāna, katāvāṭesu vā tathā..</p>

<p rend="hangnum" n="1624"><hi rend="paranum">1624</hi><hi rend="dot">.</hi></p>

<p rend="gatha1"> paccantimepi vā dese, sabbesaṃ āpadāsupi.</p>

<p rend="gathalast">idameḷakalomena, samuṭṭhānādinā samaṃ..</p>

<p rend="centre">nhānakathā.</p>

<p rend="hangnum" n="1625"><hi rend="paranum">1625</hi><hi rend="dot">.</hi></p>

<p rend="gatha1"> cīvaraṃ yaṃ nivāsetuṃ, sakkā pārupitumpi vā.</p>

<p rend="gathalast">channamaññataraṃ bhikkhu, rajitvā yattha katthaci..</p>

<p rend="hangnum" n="1626"><hi rend="paranum">1626</hi><hi rend="dot">.</hi></p>

<p rend="gatha1"> padese kaṃsanīlena, pattanīlena vā pana.</p>

<p rend="gathalast">yena kenaci kāḷena, kaddamenapi vā tathā..</p>

<p rend="hangnum" n="1627"><hi rend="paranum">1627</hi><hi rend="dot">.</hi></p>

<p rend="gatha1"> maṅgulassa mayūrassa, piṭṭhiakkhippamāṇakaṃ.</p>

<p rend="gathalast">akatvā kappiyaṃ binduṃ, pācitti paribhuñjato..</p>

<p rend="hangnum" n="1628"><hi rend="paranum">1628</hi><hi rend="dot">.</hi></p>

<p rend="gatha1"> pāḷikaṇṇikakappo vā, na ca vaṭṭati katthaci.</p>

<p rend="gathalast">ekaṃ vāpi anekaṃ vā, bindu vaṭṭati vaṭṭakaṃ..</p>

<p rend="hangnum" n="1629"><hi rend="paranum">1629</hi><hi rend="dot">.</hi></p>

<p rend="gatha1"> ādinnepi anādinna-saññino vimatissa ca.</p>

<p rend="gathalast">dukkaṭaṃ muninā vuttaṃ, anāpatti pakāsitā..</p>

<p rend="hangnum" n="1630"><hi rend="paranum">1630</hi><hi rend="dot">.</hi></p>

<p rend="gatha1"> kappe naṭṭhepi vā saddhiṃ, tena saṃsibbitesu vā.</p>

<p rend="gathalast">kriyākriyamidaṃ vuttaṃ, samuṭṭhāneḷakūpamaṃ..</p>

<p rend="centre">dubbaṇṇakaraṇakathā.</p>

<p rend="hangnum" n="1631"><hi rend="paranum">1631</hi><hi rend="dot">.</hi></p>

<p rend="gatha1"> vikappanā duve vuttā, sammukhāsammukhātipi.</p>

<p rend="gathalast">sammukhāya vikappento, bhikkhussekassa santike..</p>

<p rend="hangnum" n="1632"><hi rend="paranum">1632</hi><hi rend="dot">.</hi></p>

<p rend="gatha1"> ekattaṃ <pb ed="M" n="0.0151"/><pb ed="V" n="0.0132"/> bahubhāvaṃ vā, dūrasantikatampi vā.</p>

<p rend="gathalast">cīvarānaṃ tu jānitvā, yathāvacanayogato..</p>

<p rend="hangnum" n="1633"><hi rend="paranum">1633</hi><hi rend="dot">.</hi></p>

<p rend="gatha1"> ‘‘imāhaṃ cīvaraṃ tuyhaṃ, vikappemī’’ti niddise.</p>

<p rend="gathalast">kappatettāvatā kāmaṃ, nidhetuṃ, na ca kappati..</p>

<p rend="hangnum" n="1634"><hi rend="paranum">1634</hi><hi rend="dot">.</hi></p>

<p rend="gatha1"> paribhogādikaṃ tena, apaccuddhaṭato pana.</p>

<p rend="gathalast">tena paccuddhaṭeyeva, paribhogādi vaṭṭati..</p>

<p rend="hangnum" n="1635"><hi rend="paranum">1635</hi><hi rend="dot">.</hi></p>

<p rend="gatha1"> ‘‘santakaṃ pana mayhaṃ tvaṃ, paribhuñja pariccaja.</p>

<p rend="gathalast">yathāpaccayaṃ karohī’’ti, vutte paccuddhaṭaṃ siyā..</p>

<p rend="hangnum" n="1636"><hi rend="paranum">1636</hi><hi rend="dot">.</hi></p>

<p rend="gatha1"> aparā sammukhā vuttā, bhikkhussekassa santike.</p>

<p rend="gathalast">yassa kassaci nāmaṃ tu, gahetvā sahadhamminaṃ..</p>

<p rend="hangnum" n="1637"><hi rend="paranum">1637</hi><hi rend="dot">.</hi></p>

<p rend="gatha1"> ‘‘imāhaṃ cīvaraṃ tissa- bhikkhuno, tissatheriyā.</p>

<p rend="gathalast">vikappemī’’ti vattabbaṃ, vattabbaṃ puna tenapi..</p>

<p rend="hangnum" n="1638"><hi rend="paranum">1638</hi><hi rend="dot">.</hi></p>

<p rend="gatha1"> ‘‘tissassa bhikkhuno vā tvaṃ, tassā tissāya theriyā.</p>

<p rend="gathalast">santakaṃ paribhuñjāhi, vissajjehī’’ti vā tathā..</p>

<p rend="hangnum" n="1639"><hi rend="paranum">1639</hi><hi rend="dot">.</hi></p>

<p rend="gatha1"> tato pabhuti sabbampi, paribhogādi vaṭṭati.</p>

<p rend="gathalast">evaṃ parammukhāyāpi, vattabbaṃ ekasantike..</p>

<p rend="hangnum" n="1640"><hi rend="paranum">1640</hi><hi rend="dot">.</hi></p>

<p rend="gatha1"> ‘‘imāhaṃ cīvaraṃ tuyhaṃ, vikappatthāya dammi’’ti.</p>

<p rend="gathalast">puna tenapi vattabbaṃ, ‘‘ko te mitto’’ti bhikkhunā..</p>

<p rend="hangnum" n="1641"><hi rend="paranum">1641</hi><hi rend="dot">.</hi></p>

<p rend="gatha1"> itarenapi vattabbaṃ, ‘‘tisso tissā’’ti vā puna.</p>

<p rend="gathalast">vattabbaṃ bhikkhunā tena, ‘‘idaṃ tissassa santakaṃ..</p>

<p rend="hangnum" n="1642"><hi rend="paranum">1642</hi><hi rend="dot">.</hi></p>

<p rend="gatha1"> tissāya theriyā vā tvaṃ, santakaṃ paribhuñja vā.</p>

<p rend="gathalast">vissajjehī’’ti vā vutte, hoti paccuddhaṭaṃ puna..</p>

<p rend="hangnum" n="1643"><hi rend="paranum">1643</hi><hi rend="dot">.</hi></p>

<p rend="gatha1"> iccetāsu pana dvīsu, yāya kāyaci cīvaraṃ.</p>

<p rend="gathalast">vikappetvā sadhammesu, yassa kassaci pañcasu..</p>

<p rend="hangnum" n="1644"><hi rend="paranum">1644</hi><hi rend="dot">.</hi></p>

<p rend="gatha1"> apaccuddhārakaṃ vāpi, avissāsena tassa vā.</p>

<p rend="gathalast">yena taṃ vinayaṃ kammaṃ, kataṃ panidha bhikkhunā..</p>

<p rend="hangnum" n="1645"><hi rend="paranum">1645</hi><hi rend="dot">.</hi></p>

<p rend="gatha1"> cīvaraṃ <pb ed="M" n="0.0152"/> paribhuñjeyya, hoti pācitti bhikkhuno.</p>

<p rend="gathalast">tañcevādhiṭṭhahantassa, vissajjantassa dukkaṭaṃ..</p>

<p rend="hangnum" n="1646"><hi rend="paranum">1646</hi><hi rend="dot">.</hi></p>

<p rend="gatha1"> paccuddhārakavatthesu<pb ed="V" n="0.0133"/>, apaccuddhārasaññino.</p>

<p rend="gathalast">tattha vematikassāpi, hoti āpatti dukkaṭaṃ..</p>

<p rend="hangnum" n="1647"><hi rend="paranum">1647</hi><hi rend="dot">.</hi></p>

<p rend="gatha1"> paccuddhāraṇasaññissa, vissāsā paribhuñjato.</p>

<p rend="gathalast">anāpatti samuṭṭhānaṃ, kathinenādinā samaṃ..</p>

<p rend="centre">vikappanakathā.</p>

<p rend="hangnum" n="1648"><hi rend="paranum">1648</hi><hi rend="dot">.</hi></p>

<p rend="gatha1"> adhiṭṭhānupagaṃ pattaṃ, cīvaraṃ vāpi tādisaṃ.</p>

<p rend="gathalast">tathā sūcigharaṃ kāya-bandhanaṃ vā nisīdanaṃ..</p>

<p rend="hangnum" n="1649"><hi rend="paranum">1649</hi><hi rend="dot">.</hi></p>

<p rend="gatha1"> apanetvā nidhentassa, hasāpekkhassa kevalaṃ.</p>

<p rend="gathalast">hoti pācittiyaṃ aññaṃ, āṇāpentassa dukkaṭaṃ..</p>

<p rend="hangnum" n="1650"><hi rend="paranum">1650</hi><hi rend="dot">.</hi></p>

<p rend="gatha1"> tenāpanihite tassa, pācittiṃ paridīpaye.</p>

<p rend="gathalast">vuttaṃ anupasampanna-santake tikadukkaṭaṃ..</p>

<p rend="hangnum" n="1651"><hi rend="paranum">1651</hi><hi rend="dot">.</hi></p>

<p rend="gatha1"> vinā vuttappakārāni, pattādīni tato pana.</p>

<p rend="gathalast">aññaṃ apanidhentassa, hoti āpatti dukkaṭaṃ..</p>

<p rend="hangnum" n="1652"><hi rend="paranum">1652</hi><hi rend="dot">.</hi></p>

<p rend="gatha1"> sabbesvanupasampanna-santakesupi dukkaṭaṃ.</p>

<p rend="gathalast">dunnikkhittamanāpatti, paṭisāmayato pana..</p>

<p rend="hangnum" n="1653"><hi rend="paranum">1653</hi><hi rend="dot">.</hi></p>

<p rend="gatha1"> tathā ‘‘dhammakathaṃ katvā, dassāmī’’ti nidheti ce.</p>

<p rend="gathalast">avihesetukāmassa, akīḷassādikammino..</p>

<p rend="hangnum" n="1654"><hi rend="paranum">1654</hi><hi rend="dot">.</hi></p>

<p rend="gatha1"> samuṭṭhānādayo tulyā, dutiyantimavatthunā.</p>

<p rend="gathalast">idaṃ akusaleneva, sacittañca tivedanaṃ..</p>

<p rend="centre">cīvarāpanidhānakathā.</p>

<p rend="centre">surāpānavaggo chaṭṭho.</p>

<p rend="hangnum" n="1655"><hi rend="paranum">1655</hi><hi rend="dot">.</hi></p>

<p rend="gatha1"> tiracchānagataṃ <pb ed="M" n="0.0153"/> pāṇaṃ, mahantaṃ khuddakampi vā.</p>

<p rend="gathalast">hoti pācittiyāpatti, mārentassassa bhikkhuno..</p>

<p rend="hangnum" n="1656"><hi rend="paranum">1656</hi><hi rend="dot">.</hi></p>

<p rend="gatha1"> appāṇe pāṇasaññissa, vimatissubhayattha ca.</p>

<p rend="gathalast">dukkaṭaṃ tu anāpatti, asañcicca ajānato..</p>

<p rend="hangnum" n="1657"><hi rend="paranum">1657</hi><hi rend="dot">.</hi></p>

<p rend="gatha1"> na <pb ed="V" n="0.0134"/> ca māretukāmassa, tathā ummattakādino.</p>

<p rend="gathalast">samuṭṭhānādayo tulyā, tatiyantimavatthunā..</p>

<p rend="centre">sañciccapāṇakathā.</p>

<p rend="hangnum" n="1658"><hi rend="paranum">1658</hi><hi rend="dot">.</hi></p>

<p rend="gatha1"> sappāṇakaṃ jalaṃ jānaṃ, pācitti paribhuñjato.</p>

<p rend="gathalast">payogabahutāyassa, pācittibahutā siyā..</p>

<p rend="hangnum" n="1659"><hi rend="paranum">1659</hi><hi rend="dot">.</hi></p>

<p rend="gatha1"> ekeneva payogena, avicchijja sace pana.</p>

<p rend="gathalast">pivato pattapūrampi, ekaṃ pācittiyaṃ siyā..</p>

<p rend="hangnum" n="1660"><hi rend="paranum">1660</hi><hi rend="dot">.</hi></p>

<p rend="gatha1"> tādisenudakenassa, āviñchitvāna sāmisaṃ.</p>

<p rend="gathalast">dhovato pana pattaṃ vā, nibbāpentassa yāguyo..</p>

<p rend="hangnum" n="1661"><hi rend="paranum">1661</hi><hi rend="dot">.</hi></p>

<p rend="gatha1"> hatthena taṃ uḷuṅkena, gahetvā nhāyatopi vā.</p>

<p rend="gathalast">payoge ca payoge ca, pācitti paridīpitā..</p>

<p rend="hangnum" n="1662"><hi rend="paranum">1662</hi><hi rend="dot">.</hi></p>

<p rend="gatha1"> appāṇakepi sappāṇa-saññissa ubhayatthapi.</p>

<p rend="gathalast">vimatissāpi bhikkhussa, hoti āpatti dukkaṭaṃ..</p>

<p rend="hangnum" n="1663"><hi rend="paranum">1663</hi><hi rend="dot">.</hi></p>

<p rend="gatha1"> sappāṇepi ca appāṇe, appāṇamiti saññino.</p>

<p rend="gathalast">na doso ‘‘paribhogena, na marantī’’ti jānato..</p>

<p rend="hangnum" n="1664"><hi rend="paranum">1664</hi><hi rend="dot">.</hi></p>

<p rend="gatha1"> patanaṃ salabhādīnaṃ, ñatvā suddhena cetasā.</p>

<p rend="gathalast">padīpujjalanañcettha, ñatvā sappāṇabhāvataṃ..</p>

<p rend="hangnum" n="1665"><hi rend="paranum">1665</hi><hi rend="dot">.</hi></p>

<p rend="gatha1"> bhuñjato jalasaññāya, ñeyyā paṇṇattivajjatā.</p>

<p rend="gathalast">siñcane siñcanaṃ vuttaṃ, paribhoge idaṃ pana..</p>

<p rend="hangnum" n="1666"><hi rend="paranum">1666</hi><hi rend="dot">.</hi></p>

<p rend="gatha1"> ayameva <pb ed="M" n="0.0154"/> visesoti, tassa ceva panassa ca.</p>

<p rend="gathalast">adinnādānatulyāva, samuṭṭhānādayo nayā..</p>

<p rend="centre">sappāṇakakathā.</p>

<p rend="hangnum" n="1667"><hi rend="paranum">1667</hi><hi rend="dot">.</hi></p>

<p rend="gatha1"> nihataṃ tu yathādhammaṃ, kiccādhikaraṇaṃ puna.</p>

<p rend="gathalast">nihātabbanti pācitti, ukkoṭentassa bhikkhuno..</p>

<p rend="hangnum" n="1668"><hi rend="paranum">1668</hi><hi rend="dot">.</hi></p>

<p rend="gatha1"> ‘‘akataṃ dukkataṃ kammaṃ, kātabbaṃ punadevi’’ti.</p>

<p rend="gathalast">vadatā pana taṃ kammaṃ, uccāletuṃ na vaṭṭati..</p>

<p rend="hangnum" n="1669"><hi rend="paranum">1669</hi><hi rend="dot">.</hi></p>

<p rend="gatha1"> sace <pb ed="V" n="0.0135"/> vippakate kamme, paṭikkosati taṃ puna.</p>

<p rend="gathalast">saññāpetvāva kātabbaṃ, na kātabbaṃ panaññathā..</p>

<p rend="hangnum" n="1670"><hi rend="paranum">1670</hi><hi rend="dot">.</hi></p>

<p rend="gatha1"> adhamme pana kammasmiṃ, dhammakammanti saññino.</p>

<p rend="gathalast">vimatissubhayatthāpi, hoti āpatti dukkaṭaṃ..</p>

<p rend="hangnum" n="1671"><hi rend="paranum">1671</hi><hi rend="dot">.</hi></p>

<p rend="gatha1"> ‘‘adhammena ca vaggena, na ca kammārahassa vā.</p>

<p rend="gathalast">kata’’nti jānato natthi, doso ukkoṭane pana..</p>

<p rend="hangnum" n="1672"><hi rend="paranum">1672</hi><hi rend="dot">.</hi></p>

<p rend="gatha1"> tathā ummattakādīna-manāpatti pakāsitā.</p>

<p rend="gathalast">omasavādatulyāva, samuṭṭhānādayo nayā..</p>

<p rend="centre">ukkoṭanakathā.</p>

<p rend="hangnum" n="1673"><hi rend="paranum">1673</hi><hi rend="dot">.</hi></p>

<p rend="gatha1"> saṅghādisesaṃ duṭṭhullaṃ, āpattiṃ bhikkhuno pana.</p>

<p rend="gathalast">ñatvā chādayato tassa, pācitti pariyāputā..</p>

<p rend="hangnum" n="1674"><hi rend="paranum">1674</hi><hi rend="dot">.</hi></p>

<p rend="gatha1"> nikkhipitvā dhuraṃ tassa, paṭicchādanahetukaṃ.</p>

<p rend="gathalast">āroceti sacaññassa, sopi aññassa vāti hi..</p>

<p rend="hangnum" n="1675"><hi rend="paranum">1675</hi><hi rend="dot">.</hi></p>

<p rend="gatha1"> evaṃ satampi bhikkhūnaṃ, sahassampi ca tāva taṃ.</p>

<p rend="gathalast">āpajjateva āpattiṃ, yāva koṭi na chijjati..</p>

<p rend="hangnum" n="1676"><hi rend="paranum">1676</hi><hi rend="dot">.</hi></p>

<p rend="gatha1"> mūlenārocitasseva<pb ed="M" n="0.0155"/>, dutiyassa pakāsite.</p>

<p rend="gathalast">tatiyena nivattitvā, koṭi chinnāti vuccati..</p>

<p rend="hangnum" n="1677"><hi rend="paranum">1677</hi><hi rend="dot">.</hi></p>

<p rend="gatha1"> duṭṭhullāya ca duṭṭhalla-saññī pācittiyaṃ phuse.</p>

<p rend="gathalast">itaresu pana dvīsu, dukkaṭaṃ paridīpitaṃ..</p>

<p rend="hangnum" n="1678"><hi rend="paranum">1678</hi><hi rend="dot">.</hi></p>

<p rend="gatha1"> aduṭṭhullāya sabbattha, niddiṭṭhaṃ tikadukkaṭaṃ.</p>

<p rend="gathalast">sabbatthānupasampanna-vāresupi ca dukkaṭaṃ..</p>

<p rend="hangnum" n="1679"><hi rend="paranum">1679</hi><hi rend="dot">.</hi></p>

<p rend="gatha1"> ‘‘saṅghassa bhedanādīni, bhavissantī’’ti vā pana.</p>

<p rend="gathalast">na ca chādetukāmo vā, sabhāgaṃ vā na passati..</p>

<p rend="hangnum" n="1680"><hi rend="paranum">1680</hi><hi rend="dot">.</hi></p>

<p rend="gatha1"> ‘‘paññāyissati kammena, sakenāyanti kakkhaḷo’’.</p>

<p rend="gathalast">anāroceti ce doso, natthi ummattakādino..</p>

<p rend="hangnum" n="1681"><hi rend="paranum">1681</hi><hi rend="dot">.</hi></p>

<p rend="gatha1"> dhuranikkhepatulyāva, samuṭṭhānādayo nayā.</p>

<p rend="gathalast">kāyakammaṃ vacīkammaṃ, akriyaṃ dukkhavedanaṃ..</p>

<p rend="centre">duṭṭhullakathā.</p>

<p rend="hangnum" n="1682"><hi rend="paranum">1682</hi><hi rend="dot">.</hi></p>

<p rend="gatha1"> ūnavīsativassaṃ <pb ed="V" n="0.0136"/> yo, kareyya upasampadaṃ.</p>

<p rend="gathalast">tassa pācittiyaṃ hoti, sesānaṃ hoti dukkaṭaṃ..</p>

<p rend="hangnum" n="1683"><hi rend="paranum">1683</hi><hi rend="dot">.</hi></p>

<p rend="gatha1"> upasampādito ceso, jānatā vā ajānatā.</p>

<p rend="gathalast">hotevānupasampanno, kātabbo punareva so..</p>

<p rend="hangnum" n="1684"><hi rend="paranum">1684</hi><hi rend="dot">.</hi></p>

<p rend="gatha1"> dasavassaccayenassa, upajjhāyassa ce sato.</p>

<p rend="gathalast">upasampādane doso, aññesaṃ natthi kocipi..</p>

<p rend="hangnum" n="1685"><hi rend="paranum">1685</hi><hi rend="dot">.</hi></p>

<p rend="gatha1"> muñcitvā pana taṃ bhikkhuṃ, gaṇo ce paripūrati.</p>

<p rend="gathalast">honti te sūpasampannā, na doso koci vijjati..</p>

<p rend="hangnum" n="1686"><hi rend="paranum">1686</hi><hi rend="dot">.</hi></p>

<p rend="gatha1"> upajjhāyo sace hutvā, gaṇaṃ ācariyampi vā.</p>

<p rend="gathalast">pariyesati pattaṃ vā, sammannati ca māḷakaṃ..</p>

<p rend="hangnum" n="1687"><hi rend="paranum">1687</hi><hi rend="dot">.</hi></p>

<p rend="gatha1"> ‘‘upasampādayissāmi’’<pb ed="M" n="0.0156"/>, iti sabbesu tassa hi.</p>

<p rend="gathalast">ñattiyā ca tathā dvīsu, kammavācāsu dukkaṭaṃ..</p>

<p rend="hangnum" n="1688"><hi rend="paranum">1688</hi><hi rend="dot">.</hi></p>

<p rend="gatha1"> kammavācāya osāne, pācitti paridīpitā.</p>

<p rend="gathalast">ūnavīsatisaññissa, paripuṇṇepi puggale..</p>

<p rend="hangnum" n="1689"><hi rend="paranum">1689</hi><hi rend="dot">.</hi></p>

<p rend="gatha1"> vimatissubhayatthāpi, hoti āpatti dukkaṭaṃ.</p>

<p rend="gathalast">paripuṇṇoti saññissa, ubhayattha na dosatā..</p>

<p rend="hangnum" n="1690"><hi rend="paranum">1690</hi><hi rend="dot">.</hi></p>

<p rend="gatha1"> tathā ummattakassāpi, ādikammikabhikkhuno.</p>

<p rend="gathalast">adinnādānatulyāva, samuṭṭhānādayo nayā..</p>

<p rend="centre">ūnavīsatikathā.</p>

<p rend="hangnum" n="1691"><hi rend="paranum">1691</hi><hi rend="dot">.</hi></p>

<p rend="gatha1"> theyyasatthena jānanto, saṃvidhāya sace pana.</p>

<p rend="gathalast">maggaṃ gacchati saddhiṃ yo, tassa pācittiyaṃ siyā..</p>

<p rend="hangnum" n="1692"><hi rend="paranum">1692</hi><hi rend="dot">.</hi></p>

<p rend="gatha1"> gamane saṃvidhāne ca, vattabbo yo vinicchayo.</p>

<p rend="gathalast">so ca <hi rend="bold">bhikkhunivaggasmiṃ,</hi> vuttattā na ca uddhaṭo..</p>

<p rend="hangnum" n="1693"><hi rend="paranum">1693</hi><hi rend="dot">.</hi></p>

<p rend="gatha1"> maggāṭavivisaṅkete, yathāvatthukameva tu.</p>

<p rend="gathalast">tesvasaṃvidahantesu, sayaṃ vidahatopi ca..</p>

<p rend="hangnum" n="1694"><hi rend="paranum">1694</hi><hi rend="dot">.</hi></p>

<p rend="gatha1"> tathevātheyyasatthepi, theyyasatthanti saññino.</p>

<p rend="gathalast">vimatissubhayatthāpi, hoti āpatti dukkaṭaṃ..</p>

<p rend="hangnum" n="1695"><hi rend="paranum">1695</hi><hi rend="dot">.</hi></p>

<p rend="gatha1"> atheyyasatthasaññissa<pb ed="V" n="0.0137"/>, asaṃvidahatopi ca.</p>

<p rend="gathalast">āpadāsu anāpatti, visaṅkete ca kālike..</p>

<p rend="hangnum" n="1696"><hi rend="paranum">1696</hi><hi rend="dot">.</hi></p>

<p rend="gatha1"> theyyasatthasamuṭṭhānaṃ, kathitaṃ kāyacittato.</p>

<p rend="gathalast">kāyavācācittato ca, ticittañca tivedanaṃ..</p>

<p rend="centre">theyyasatthakathā.</p>

<p rend="hangnum" n="1697"><hi rend="paranum">1697</hi><hi rend="dot">.</hi></p>

<p rend="gatha1"> hoti <pb ed="M" n="0.0157"/> bhikkhuniyā saddhiṃ, saṃvidhānena sattamaṃ.</p>

<p rend="gathalast">samuṭṭhānādinā tulyaṃ, viseso natthi kocipi..</p>

<p rend="centre">saṃvidhānakathā.</p>

<p rend="hangnum" n="1698"><hi rend="paranum">1698</hi><hi rend="dot">.</hi></p>

<p rend="gatha1"> kammaṃ kileso pāko ca, upavādo atikkamo.</p>

<p rend="gathalast">antarāyakarā ete, pañca dhammā pakāsitā..</p>

<p rend="hangnum" n="1699"><hi rend="paranum">1699</hi><hi rend="dot">.</hi></p>

<p rend="gatha1"> ‘‘anantarāyikā ete, yathā honti tathā ahaṃ.</p>

<p rend="gathalast">desitaṃ muninā dhamma-mājānāmī’’ti yo vade..</p>

<p rend="hangnum" n="1700"><hi rend="paranum">1700</hi><hi rend="dot">.</hi></p>

<p rend="gatha1"> tikkhattuṃ tehi vattabbo, ye passanti suṇanti ca.</p>

<p rend="gathalast">‘‘mā hevaṃ avacāyasmā’’, iti bhikkhūhi so pana..</p>

<p rend="hangnum" n="1701"><hi rend="paranum">1701</hi><hi rend="dot">.</hi></p>

<p rend="gatha1"> dukkaṭaṃ avadantassa, taṃ anissajatopi ca.</p>

<p rend="gathalast">ñattiyā ca tathā dvīhi, kammavācāhi dukkaṭaṃ..</p>

<p rend="hangnum" n="1702"><hi rend="paranum">1702</hi><hi rend="dot">.</hi></p>

<p rend="gatha1"> kammavācāya osāne, pācitti paridīpitā.</p>

<p rend="gathalast">tikapācittiyaṃ vuttaṃ, adhamme tikadukkaṭaṃ..</p>

<p rend="hangnum" n="1703"><hi rend="paranum">1703</hi><hi rend="dot">.</hi></p>

<p rend="gatha1"> nāpattākatakammassa, paṭinissajatopi ca.</p>

<p rend="centre">samuṭṭhānādayo sabbe, vuttā samanubhāsane..</p>

<p rend="centre">ariṭṭhakathā.</p>

<p rend="hangnum" n="1704"><hi rend="paranum">1704</hi><hi rend="dot">.</hi></p>

<p rend="gatha1"> ñatvākatānudhammena, tathāvādikabhikkhunā.</p>

<p rend="gathalast">saṃvaseyya ca bhuñjeyya, pācitti saha seyya vā..</p>

<p rend="hangnum" n="1705"><hi rend="paranum">1705</hi><hi rend="dot">.</hi></p>

<p rend="gatha1"> uposathādikaṃ kammaṃ, karoto saha tena hi.</p>

<p rend="gathalast">kammassa pariyosāne, tassa pācittiyaṃ siyā..</p>

<p rend="hangnum" n="1706"><hi rend="paranum">1706</hi><hi rend="dot">.</hi></p>

<p rend="gatha1"> ekeneva <pb ed="V" n="0.0138"/> payogena, gaṇhato āmisaṃ bahuṃ.</p>

<p rend="gathalast">dadatopi tathā ekaṃ, bahūni ca bahūsvapi..</p>

<p rend="hangnum" n="1707"><hi rend="paranum">1707</hi><hi rend="dot">.</hi></p>

<p rend="gatha1"> ukkhittake <pb ed="M" n="0.0158"/> nipannasmiṃ, itaro seti ce pana.</p>

<p rend="gathalast">itarasmiṃ nipanne vā, paro seti ubhopi vā..</p>

<p rend="hangnum" n="1708"><hi rend="paranum">1708</hi><hi rend="dot">.</hi></p>

<p rend="gatha1"> nipajjanapayogānaṃ, vasenāpattiyo siyuṃ.</p>

<p rend="gathalast">ekanānūpacāresu, ekacchanne vinicchayo..</p>

<p rend="hangnum" n="1709"><hi rend="paranum">1709</hi><hi rend="dot">.</hi></p>

<p rend="gatha1"> anukkhittepi ukkhitta-saññino pana bhikkhuno.</p>

<p rend="gathalast">vimatissubhayatthāpi, dukkaṭaṃ paridīpitaṃ..</p>

<p rend="hangnum" n="1710"><hi rend="paranum">1710</hi><hi rend="dot">.</hi></p>

<p rend="gatha1"> anāpattubhayatthāpi, anukkhittakasaññino.</p>

<p rend="gathalast">nissaṭṭhoti ca taṃ diṭṭhiṃ, saññissosāritoti ca..</p>

<p rend="hangnum" n="1711"><hi rend="paranum">1711</hi><hi rend="dot">.</hi></p>

<p rend="gatha1"> tathā ummattakādīnaṃ, idaṃ paṇṇattivajjakaṃ.</p>

<p rend="gathalast">adinnādānatulyāva, samuṭṭhānādayo nayā..</p>

<p rend="centre">ukkhittakathā.</p>

<p rend="hangnum" n="1712"><hi rend="paranum">1712</hi><hi rend="dot">.</hi></p>

<p rend="gatha1"> tathā vināsitaṃ jānaṃ, upalāpeyya tena vā.</p>

<p rend="gathalast">upaṭṭhāpeyya pācitti, saṃbhuñjeyya vaseyya vā..</p>

<p rend="hangnum" n="1713"><hi rend="paranum">1713</hi><hi rend="dot">.</hi></p>

<p rend="gatha1"> saṃvāsena ca liṅgena, daṇḍakammena nāsanā.</p>

<p rend="gathalast">tisso ettha adhippetā, daṇḍakammena nāsanā..</p>

<p rend="hangnum" n="1714"><hi rend="paranum">1714</hi><hi rend="dot">.</hi></p>

<p rend="gatha1"> sambhogā sahaseyyā ca, anantarasamā matā.</p>

<p rend="gathalast">tattha vuttanayeneva, veditabbo vinicchayo..</p>

<p rend="hangnum" n="1715"><hi rend="paranum">1715</hi><hi rend="dot">.</hi></p>

<p rend="gatha1"> samuṭṭhānādayo sabbe, ariṭṭhena samā matā.</p>

<p rend="gathalast">na hettha kiñci vattabbaṃ, sabbaṃ uttānamevidaṃ..</p>

<p rend="centre">kaṇṭakakathā.</p>

<p rend="centre">sappāṇakavaggo sattamo.</p>

<p rend="hangnum" n="1716"><hi rend="paranum">1716</hi><hi rend="dot">.</hi></p>

<p rend="gatha1"> vuccamāno <pb ed="M" n="0.0159"/> hi bhikkhūhi, bhikkhu sikkhāpadena yo.</p>

<p rend="gathalast">‘‘sikkhāpade panetasmiṃ, na sikkhissāmi tāvahaṃ..</p>

<p rend="hangnum" n="1717"><hi rend="paranum">1717</hi><hi rend="dot">.</hi></p>

<p rend="gatha1"> yāva <pb ed="V" n="0.0139"/> nāññaṃ viyattañca, pakataññuṃ bahussutaṃ.</p>

<p rend="gathalast">pucchāmī’’ti bhaṇantassa, tassa pācittiyaṃ siyā..</p>

<p rend="hangnum" n="1718"><hi rend="paranum">1718</hi><hi rend="dot">.</hi></p>

<p rend="gatha1"> satthunānupasampanne, dīpitaṃ tikadukkaṭaṃ.</p>

<p rend="gathalast">na sallekhāyidaṃ hoti, vuccamānassubhohipi..</p>

<p rend="hangnum" n="1719"><hi rend="paranum">1719</hi><hi rend="dot">.</hi></p>

<p rend="gatha1"> apaññattena tassevaṃ, vadato hoti dukkaṭaṃ.</p>

<p rend="gathalast">na dosummattakādīnaṃ, ‘‘sikkhissāmī’’ti bhāsato..</p>

<p rend="centre">sahadhammikakathā.</p>

<p rend="hangnum" n="1720"><hi rend="paranum">1720</hi><hi rend="dot">.</hi></p>

<p rend="gatha1"> uddiṭṭhehi kimetehi, kukkuccādinidānato.</p>

<p rend="gathalast">hoti pācittiyāpatti, sikkhāpadavivaṇṇane..</p>

<p rend="hangnum" n="1721"><hi rend="paranum">1721</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, tatheva tikadukkaṭaṃ.</p>

<p rend="gathalast">vivaṇṇenupasampanna-santike taṃ sace pana..</p>

<p rend="hangnum" n="1722"><hi rend="paranum">1722</hi><hi rend="dot">.</hi></p>

<p rend="gatha1"> dukkaṭaṃ panubhinnampi, aññadhammavivaṇṇane.</p>

<p rend="gathalast">navivaṇṇetukāmassa, ‘‘suttantaṃ pariyāpuṇa..</p>

<p rend="hangnum" n="1723"><hi rend="paranum">1723</hi><hi rend="dot">.</hi></p>

<p rend="gatha1"> vinayaṃ pana pacchāpi, handa pariyāpuṇissasi’’.</p>

<p rend="gathalast">iccevaṃ tu vadantassa, tathā ummattakādino..</p>

<p rend="hangnum" n="1724"><hi rend="paranum">1724</hi><hi rend="dot">.</hi></p>

<p rend="gatha1"> anāpattīti ñātabbaṃ, samuṭṭhānādayo nayā.</p>

<p rend="gathalast">anantarassimassāpi, omasavādasādisā..</p>

<p rend="centre">vilekhanakathā.</p>

<p rend="hangnum" n="1725"><hi rend="paranum">1725</hi><hi rend="dot">.</hi></p>

<p rend="gatha1"> aññāṇena panāpatti, mokkho nevassa vijjati.</p>

<p rend="gathalast">kāretabbo tathā bhikkhu, yathā dhammo ṭhito pana..</p>

<p rend="hangnum" n="1726"><hi rend="paranum">1726</hi><hi rend="dot">.</hi></p>

<p rend="gatha1"> tassāropaniyo <pb ed="M" n="0.0160"/> moho, uttarimpi hi bhikkhuno.</p>

<p rend="gathalast">dutiyeneva kammena, ninditvā tañhi puggalaṃ..</p>

<p rend="hangnum" n="1727"><hi rend="paranum">1727</hi><hi rend="dot">.</hi></p>

<p rend="gatha1"> evaṃ āropite mohe, yadi moheti yo pana.</p>

<p rend="gathalast">tasmiṃ mohanake vuttā, pācitti pana puggale..</p>

<p rend="hangnum" n="1728"><hi rend="paranum">1728</hi><hi rend="dot">.</hi></p>

<p rend="gatha1"> adhamme pana kammasmiṃ, dīpitaṃ tikadukkaṭaṃ.</p>

<p rend="gathalast">tathānāropite mohe, dukkaṭaṃ parikittitaṃ..</p>

<p rend="hangnum" n="1729"><hi rend="paranum">1729</hi><hi rend="dot">.</hi></p>

<p rend="gatha1"> na <pb ed="V" n="0.0140"/> ca mohetukāmassa, vitthārenāsutassapi.</p>

<p rend="gathalast">ūnake dvattikkhattuṃ vā, vitthārenāsutassa ca..</p>

<p rend="hangnum" n="1730"><hi rend="paranum">1730</hi><hi rend="dot">.</hi></p>

<p rend="gatha1"> anāpattīti viññeyyaṃ, tathā ummattakādino.</p>

<p rend="gathalast">samuṭṭhānādayo sabbe, anantarasamā matā..</p>

<p rend="centre">mohanakathā.</p>

<p rend="hangnum" n="1731"><hi rend="paranum">1731</hi><hi rend="dot">.</hi></p>

<p rend="gatha1"> kuddho deti pahāraṃ ce, tassa pācittiyaṃ siyā.</p>

<p rend="gathalast">sampaharitukāmena, pahāre bhikkhuno pana..</p>

<p rend="hangnum" n="1732"><hi rend="paranum">1732</hi><hi rend="dot">.</hi></p>

<p rend="gatha1"> dinne bhijjatu sīsaṃ vā, pādo vā paribhijjatu.</p>

<p rend="gathalast">so ce maratu vā, mā vā, pācitti paridīpitā..</p>

<p rend="hangnum" n="1733"><hi rend="paranum">1733</hi><hi rend="dot">.</hi></p>

<p rend="gatha1"> virūpakaraṇāpekkho, ‘‘iccāyaṃ na virocati’’.</p>

<p rend="gathalast">kaṇṇaṃ vā tassa nāsaṃ vā, yadi chindati dukkaṭaṃ..</p>

<p rend="hangnum" n="1734"><hi rend="paranum">1734</hi><hi rend="dot">.</hi></p>

<p rend="gatha1"> tathevānupasampanne, itthiyā purisassa vā.</p>

<p rend="gathalast">tiracchānagatassāpi, pahāraṃ deti dukkaṭaṃ..</p>

<p rend="hangnum" n="1735"><hi rend="paranum">1735</hi><hi rend="dot">.</hi></p>

<p rend="gatha1"> sace paharatitthiñca, bhikkhu rattena cetasā.</p>

<p rend="gathalast">garukā tassa āpatti, viniddiṭṭhā mahesinā..</p>

<p rend="hangnum" n="1736"><hi rend="paranum">1736</hi><hi rend="dot">.</hi></p>

<p rend="gatha1"> pahāraṃ deti mokkhādhi-ppāyo doso na vijjati.</p>

<p rend="gathalast">kāyena kāyabaddhena, tathā nissaggiyena vā..</p>

<p rend="hangnum" n="1737"><hi rend="paranum">1737</hi><hi rend="dot">.</hi></p>

<p rend="gatha1"> passitvā <pb ed="M" n="0.0161"/> antarāmagge, coraṃ paccatthikampi vā.</p>

<p rend="gathalast">heṭhetukāmamāyantaṃ, ‘‘mā idhāgacchupāsaka’’..</p>

<p rend="hangnum" n="1738"><hi rend="paranum">1738</hi><hi rend="dot">.</hi></p>

<p rend="gatha1"> iti vatvā panāyantaṃ, ‘‘gaccha re’’ti ca muggaraṃ.</p>

<p rend="gathalast">satthaṃ vāpi gahetvā vā, paharitvā tu yāti ce..</p>

<p rend="hangnum" n="1739"><hi rend="paranum">1739</hi><hi rend="dot">.</hi></p>

<p rend="gatha1"> anāpatti sace tena, pahārena matepi ca.</p>

<p rend="gathalast">eseva ca nayo vutto, dhuttavāḷamigesupi..</p>

<p rend="hangnum" n="1740"><hi rend="paranum">1740</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, sese ca tikadukkaṭaṃ.</p>

<p rend="gathalast">kāyacittasamuṭṭhānaṃ, sacittaṃ dukkhavedanaṃ..</p>

<p rend="centre">pahārakathā.</p>

<p rend="hangnum" n="1741"><hi rend="paranum">1741</hi><hi rend="dot">.</hi></p>

<p rend="gatha1"> kāyaṃ <pb ed="V" n="0.0141"/> vā kāyabaddhaṃ vā, uccāreyya sace pana.</p>

<p rend="gathalast">hoti pācittiyāpatti, tassuggiraṇapaccayā..</p>

<p rend="hangnum" n="1742"><hi rend="paranum">1742</hi><hi rend="dot">.</hi></p>

<p rend="gatha1"> uggiritvā viraddho so, pahāraṃ deti ce pana.</p>

<p rend="gathalast">asampaharitukāmena, dinnattā dukkaṭaṃ siyā..</p>

<p rend="hangnum" n="1743"><hi rend="paranum">1743</hi><hi rend="dot">.</hi></p>

<p rend="gatha1"> sace tena pahārena, pahaṭassa ca bhikkhuno.</p>

<p rend="gathalast">hatthādīsupi yaṃ kiñci, aṅgaṃ bhijjati dukkaṭaṃ..</p>

<p rend="hangnum" n="1744"><hi rend="paranum">1744</hi><hi rend="dot">.</hi></p>

<p rend="gatha1"> seso anantare vutta-nayena vinayaññunā.</p>

<p rend="gathalast">samuṭṭhānādinā saddhiṃ, veditabbo vinicchayo..</p>

<p rend="centre">talasattikathā.</p>

<p rend="hangnum" n="1745"><hi rend="paranum">1745</hi><hi rend="dot">.</hi></p>

<p rend="gatha1"> amūlakena saṅghādi-sesena pana bhikkhu yo.</p>

<p rend="gathalast">codāpeyyapi codeyya, tassa pācittiyaṃ siyā..</p>

<p rend="hangnum" n="1746"><hi rend="paranum">1746</hi><hi rend="dot">.</hi></p>

<p rend="gatha1"> tikapācittiyaṃ tattha, diṭṭhācāravipattiyā.</p>

<p rend="gathalast">codato dukkaṭāpatti, sese ca tikadukkaṭaṃ..</p>

<p rend="hangnum" n="1747"><hi rend="paranum">1747</hi><hi rend="dot">.</hi></p>

<p rend="gatha1"> tathāsaññissanāpatti<pb ed="M" n="0.0162"/>, tathā ummattakādino.</p>

<p rend="gathalast">omasavādatulyāva, samuṭṭhānādayo nayā..</p>

<p rend="centre">amūlakakathā.</p>

<p rend="hangnum" n="1748"><hi rend="paranum">1748</hi><hi rend="dot">.</hi></p>

<p rend="gatha1"> sañcicca pana kukkuccaṃ, uppādentassa bhikkhuno.</p>

<p rend="gathalast">‘‘ūnavīsativasso tvaṃ, maññe’’ iccevamādinā..</p>

<p rend="hangnum" n="1749"><hi rend="paranum">1749</hi><hi rend="dot">.</hi></p>

<p rend="gatha1"> hoti vācāya vācāya, pācitti pana bhikkhuno.</p>

<p rend="gathalast">tathārūpe panaññasmiṃ, sace asati paccaye..</p>

<p rend="hangnum" n="1750"><hi rend="paranum">1750</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, sese ca tikadukkaṭaṃ.</p>

<p rend="gathalast">nauppādetukāmassa, kukkuccaṃ natthi vajjatā..</p>

<p rend="hangnum" n="1751"><hi rend="paranum">1751</hi><hi rend="dot">.</hi></p>

<p rend="gatha1"> ‘‘hitesitāyahaṃ maññe, nisinnaṃ itthiyā saha.</p>

<p rend="gathalast">vikāle ca tayā bhuttaṃ, mā eva’’nti ca bhāsato..</p>

<p rend="hangnum" n="1752"><hi rend="paranum">1752</hi><hi rend="dot">.</hi></p>

<p rend="gatha1"> tathā ummattakādīna-manāpatti pakāsitā.</p>

<p rend="gathalast">samuṭṭhānādayo sabbe, anantarasamā matā..</p>

<p rend="centre">sañciccakathā.</p>

<p rend="hangnum" n="1753"><hi rend="paranum">1753</hi><hi rend="dot">.</hi></p>

<p rend="gatha1"> sace <pb ed="V" n="0.0142"/> bhaṇḍanajātānaṃ, bhikkhūnaṃ pana bhikkhu yo.</p>

<p rend="gathalast">tiṭṭheyyupassutiṃ sotuṃ, tassa pācittiyaṃ siyā..</p>

<p rend="hangnum" n="1754"><hi rend="paranum">1754</hi><hi rend="dot">.</hi></p>

<p rend="gatha1"> ‘‘yaṃ ime tu bhaṇissanti, taṃ sossāmī’’ti gacchato.</p>

<p rend="gathalast">codetukāmatāyassa, dukkaṭaṃ tu pade pade..</p>

<p rend="hangnum" n="1755"><hi rend="paranum">1755</hi><hi rend="dot">.</hi></p>

<p rend="gatha1"> purato gacchato sotuṃ, ohīyantassa dukkaṭaṃ.</p>

<p rend="gathalast">gacchato turitaṃ vāpi, ayameva vinicchayo..</p>

<p rend="hangnum" n="1756"><hi rend="paranum">1756</hi><hi rend="dot">.</hi></p>

<p rend="gatha1"> ṭhitokāsaṃ panāgantvā, yadi mantenti attano.</p>

<p rend="gathalast">ukkāsitvāpi vā ettha, ñāpetabbamahanti vā..</p>

<p rend="hangnum" n="1757"><hi rend="paranum">1757</hi><hi rend="dot">.</hi></p>

<p rend="gatha1"> tassevamakarontassa<pb ed="M" n="0.0163"/>, pācitti savane siyā.</p>

<p rend="gathalast">tikapācittiyaṃ vuttaṃ, sese ca tikadukkaṭaṃ..</p>

<p rend="hangnum" n="1758"><hi rend="paranum">1758</hi><hi rend="dot">.</hi></p>

<p rend="gatha1"> ‘‘imesaṃ vacanaṃ sutvā, oramissa’’nti gacchato.</p>

<p rend="gathalast">tathā ummattakādīna-manāpatti pakāsitā..</p>

<p rend="hangnum" n="1759"><hi rend="paranum">1759</hi><hi rend="dot">.</hi></p>

<p rend="gatha1"> theyyasatthasamuṭṭhānaṃ, idaṃ hoti kriyākriyaṃ.</p>

<p rend="gathalast">kāyakammaṃ vacīkammaṃ, sadosaṃ dukkhavedanaṃ..</p>

<p rend="centre">upassutikathā.</p>

<p rend="hangnum" n="1760"><hi rend="paranum">1760</hi><hi rend="dot">.</hi></p>

<p rend="gatha1"> dhammikānaṃ tu kammānaṃ, chandaṃ datvā sace pana.</p>

<p rend="gathalast">pacchā khīyati pācitti, vācato vācato siyā..</p>

<p rend="hangnum" n="1761"><hi rend="paranum">1761</hi><hi rend="dot">.</hi></p>

<p rend="gatha1"> adhamme pana kammasmiṃ, dhammakammanti saññino.</p>

<p rend="gathalast">vimatissubhayatthāpi, hoti āpatti dukkaṭaṃ..</p>

<p rend="hangnum" n="1762"><hi rend="paranum">1762</hi><hi rend="dot">.</hi></p>

<p rend="gatha1"> ‘‘adhammena ca vaggena, tathākammārahassa ca.</p>

<p rend="gathalast">ime kammaṃ karontī’’ti, ñatvā khīyati tassa ca..</p>

<p rend="hangnum" n="1763"><hi rend="paranum">1763</hi><hi rend="dot">.</hi></p>

<p rend="gatha1"> tathā ummattakādīna-manāpatti pakāsitā.</p>

<p rend="gathalast">amūlakasamānāva, samuṭṭhānādayo nayā..</p>

<p rend="centre">kammapaṭibāhanakathā.</p>

<p rend="hangnum" n="1764"><hi rend="paranum">1764</hi><hi rend="dot">.</hi></p>

<p rend="gatha1"> yāva ārocitaṃ vatthu, avinicchitameva vā.</p>

<p rend="gathalast">ṭhapitā ñatti vā niṭṭhaṃ, kammavācā na gacchati..</p>

<p rend="hangnum" n="1765"><hi rend="paranum">1765</hi><hi rend="dot">.</hi></p>

<p rend="gatha1"> etasmiṃ <pb ed="V" n="0.0143"/> antare kammaṃ, kopetuṃ parisāya hi.</p>

<p rend="gathalast">hatthapāsaṃ jahantassa, hoti āpatti dukkaṭaṃ..</p>

<p rend="hangnum" n="1766"><hi rend="paranum">1766</hi><hi rend="dot">.</hi></p>

<p rend="gatha1"> adatvā jahite chandaṃ, tassa pācittiyaṃ siyā.</p>

<p rend="gathalast">dhammakamme adhamme ca, vimatissa ca dukkaṭaṃ..</p>

<p rend="hangnum" n="1767"><hi rend="paranum">1767</hi><hi rend="dot">.</hi></p>

<p rend="gatha1"> adhammepi <pb ed="M" n="0.0164"/> ca kammasmiṃ, dhammakammanti saññino.</p>

<p rend="gathalast">‘‘saṅghassa bhaṇḍanādīni, bhavissantī’’ti saññino..</p>

<p rend="hangnum" n="1768"><hi rend="paranum">1768</hi><hi rend="dot">.</hi></p>

<p rend="gatha1"> gilāno vā gilānassa, karaṇīye na dosatā.</p>

<p rend="gathalast">na ca kopetukāmassa, kammaṃ passāvanādinā..</p>

<p rend="hangnum" n="1769"><hi rend="paranum">1769</hi><hi rend="dot">.</hi></p>

<p rend="gatha1"> pīḷitassāgamissāmi, iccevaṃ gacchatopi vā.</p>

<p rend="gathalast">samaṃ samanubhāsena, samuṭṭhānaṃ kriyākriyaṃ..</p>

<p rend="centre">chandaṃ adatvā gamanakathā.</p>

<p rend="hangnum" n="1770"><hi rend="paranum">1770</hi><hi rend="dot">.</hi></p>

<p rend="gatha1"> samaggena ca saṅghena, saddhiṃ datvāna cīvaraṃ.</p>

<p rend="gathalast">sammatassa hi bhikkhussa, pacchā khīyati yo pana..</p>

<p rend="hangnum" n="1771"><hi rend="paranum">1771</hi><hi rend="dot">.</hi></p>

<p rend="gatha1"> tassa vācāya vācāya, pācitti paridīpitā.</p>

<p rend="gathalast">tikapācittiyaṃ dhamma- kamme vuttaṃ tu cīvaraṃ..</p>

<p rend="hangnum" n="1772"><hi rend="paranum">1772</hi><hi rend="dot">.</hi></p>

<p rend="gatha1"> ṭhapetvāññaparikkhāraṃ, datvā khīyati dukkaṭaṃ.</p>

<p rend="gathalast">saṅghenāsammatassāpi, cīvaraṃ aññameva vā..</p>

<p rend="hangnum" n="1773"><hi rend="paranum">1773</hi><hi rend="dot">.</hi></p>

<p rend="gatha1"> tathevānupasampanne, sabbatthāpi ca dukkaṭaṃ.</p>

<p rend="gathalast">chandādīnaṃ vaseneva, karontañca sabhāvato..</p>

<p rend="hangnum" n="1774"><hi rend="paranum">1774</hi><hi rend="dot">.</hi></p>

<p rend="gatha1"> khīyantassa anāpatti, tathā ummattakādino.</p>

<p rend="gathalast">amūlakasamā ñeyyā, samuṭṭhānādayo nayā..</p>

<p rend="centre">dubbalakathā.</p>

<p rend="hangnum" n="1775"><hi rend="paranum">1775</hi><hi rend="dot">.</hi></p>

<p rend="gatha1"> idaṃ tiṃsakakaṇḍasmiṃ, antimena ca sabbathā.</p>

<p rend="gathalast">tulyaṃ dvādasamaṃ sabbaṃ, ayameva visesatā..</p>

<p rend="hangnum" n="1776"><hi rend="paranum">1776</hi><hi rend="dot">.</hi></p>

<p rend="gatha1"> tattha <pb ed="M" n="0.0165"/> nissaggiyaṃ vuttaṃ, attano pariṇāmanā.</p>

<p rend="gathalast">idha suddhikapācitti, puggale pariṇāmanā..</p>

<p rend="centre">pariṇāmanakathā.</p>

<p rend="centre">sahadhammikavaggo aṭṭhamo.</p>

<p rend="hangnum" n="1777"><hi rend="paranum">1777</hi><hi rend="dot">.</hi></p>

<p rend="gatha1"> anikkhante <pb ed="V" n="0.0144"/> ce rājasmiṃ, anikkhantāya deviyā.</p>

<p rend="gathalast">sayanīyagharā tassa, ummāraṃ yo atikkame..</p>

<p rend="hangnum" n="1778"><hi rend="paranum">1778</hi><hi rend="dot">.</hi></p>

<p rend="gatha1"> dukkaṭaṃ paṭhame pāde, pācitti dutiye siyā.</p>

<p rend="gathalast">deviyā vāpi rañño vā, sace na viditāgamo..</p>

<p rend="hangnum" n="1779"><hi rend="paranum">1779</hi><hi rend="dot">.</hi></p>

<p rend="gatha1"> paṭisaṃvidite neva-paṭisaṃviditasaññino.</p>

<p rend="gathalast">tattha vematikassāpi, dukkaṭaṃ paridīpitaṃ..</p>

<p rend="hangnum" n="1780"><hi rend="paranum">1780</hi><hi rend="dot">.</hi></p>

<p rend="gatha1"> paṭisaṃviditasaññissa, neva ca khattiyassa vā.</p>

<p rend="gathalast">na khattiyābhisekena, abhisittassa vā pana..</p>

<p rend="hangnum" n="1781"><hi rend="paranum">1781</hi><hi rend="dot">.</hi></p>

<p rend="gatha1"> ubhosubhinnamaññasmiṃ, nikkhante visatopi vā.</p>

<p rend="gathalast">na dosummattakādīnaṃ, kathinena kriyākriyaṃ..</p>

<p rend="centre">antepurakathā.</p>

<p rend="hangnum" n="1782"><hi rend="paranum">1782</hi><hi rend="dot">.</hi></p>

<p rend="gatha1"> rajataṃ jātarūpaṃ vā, uggaṇhantassa attano.</p>

<p rend="gathalast">tassa nissaggiyāpatti, uggaṇhāpayatopi vā..</p>

<p rend="hangnum" n="1783"><hi rend="paranum">1783</hi><hi rend="dot">.</hi></p>

<p rend="gatha1"> gaṇapuggalasaṅghānaṃ, navakammassa cetiye.</p>

<p rend="gathalast">uggaṇhāpayato hoti, dukkaṭaṃ gaṇhatopi vā..</p>

<p rend="hangnum" n="1784"><hi rend="paranum">1784</hi><hi rend="dot">.</hi></p>

<p rend="gatha1"> avasesañca muttādi-ratanaṃ attanopi vā.</p>

<p rend="gathalast">saṅghādīnampi atthāya, uggaṇhantassa dukkaṭaṃ..</p>

<p rend="hangnum" n="1785"><hi rend="paranum">1785</hi><hi rend="dot">.</hi></p>

<p rend="gatha1"> sace <pb ed="M" n="0.0166"/> kappiyavatthuṃ vā, vatthuṃ vāpi akappiyaṃ.</p>

<p rend="gathalast">tālapaṇṇampi vā hotu, mātukaṇṇapilandhanaṃ..</p>

<p rend="hangnum" n="1786"><hi rend="paranum">1786</hi><hi rend="dot">.</hi></p>

<p rend="gatha1"> bhaṇḍāgārikasīsena, yaṃ kiñci gihisantakaṃ.</p>

<p rend="gathalast">tassa pācittiyāpatti, paṭisāmayato pana..</p>

<p rend="hangnum" n="1787"><hi rend="paranum">1787</hi><hi rend="dot">.</hi></p>

<p rend="gatha1"> ‘‘idaṃ ṭhapetvā dehī’’ti, vuttena pana kenaci.</p>

<p rend="gathalast">‘‘na vaṭṭatī’’ti vatvā taṃ, na nidhetabbameva tu..</p>

<p rend="hangnum" n="1788"><hi rend="paranum">1788</hi><hi rend="dot">.</hi></p>

<p rend="gatha1"> ‘‘ṭhapehī’’ti ca pātetvā, sace gacchati puggalo.</p>

<p rend="gathalast">palibodho hi nāmeso, ṭhapetuṃ pana vaṭṭati..</p>

<p rend="hangnum" n="1789"><hi rend="paranum">1789</hi><hi rend="dot">.</hi></p>

<p rend="gatha1"> anuññāte panaṭṭhāne, uggahetvā anādarā.</p>

<p rend="gathalast">sammā anikkhipantassa, hoti āpatti dukkaṭaṃ..</p>

<p rend="hangnum" n="1790"><hi rend="paranum">1790</hi><hi rend="dot">.</hi></p>

<p rend="gatha1"> anuññāte <pb ed="V" n="0.0145"/> panaṭṭhāne, gahetvā ratanaṃ pana.</p>

<p rend="gathalast">nikkhipantassa vā sammā, bhaṇḍaṃ ratanasammataṃ..</p>

<p rend="hangnum" n="1791"><hi rend="paranum">1791</hi><hi rend="dot">.</hi></p>

<p rend="gatha1"> gaṇhantassa ca vissāsaṃ, tāvakālikameva ca.</p>

<p rend="gathalast">na dosummattakādīnaṃ, sañcarittasamodayaṃ..</p>

<p rend="centre">ratanakathā.</p>

<p rend="hangnum" n="1792"><hi rend="paranum">1792</hi><hi rend="dot">.</hi></p>

<p rend="gatha1"> majjhaṇhasamayā uddhaṃ, aruṇuggamato pure.</p>

<p rend="gathalast">etasmiṃ antare kālo, vikāloti pavuccati..</p>

<p rend="hangnum" n="1793"><hi rend="paranum">1793</hi><hi rend="dot">.</hi></p>

<p rend="gatha1"> santaṃ bhikkhumanāpucchā, vikāle paccayaṃ vinā.</p>

<p rend="gathalast">parikkhittassa gāmassa, parikkhepokkame pana..</p>

<p rend="hangnum" n="1794"><hi rend="paranum">1794</hi><hi rend="dot">.</hi></p>

<p rend="gatha1"> aparikkhittagāmassa, upacārokkamepi vā.</p>

<p rend="gathalast">dukkaṭaṃ paṭhame pāde, pācitti dutiye siyā..</p>

<p rend="hangnum" n="1795"><hi rend="paranum">1795</hi><hi rend="dot">.</hi></p>

<p rend="gatha1"> atha sambahulā gāmaṃ, vikāle pavisanti ce.</p>

<p rend="gathalast">āpucchitvāva gantabbaṃ, aññamaññaṃ na caññathā..</p>

<p rend="hangnum" n="1796"><hi rend="paranum">1796</hi><hi rend="dot">.</hi></p>

<p rend="gatha1"> gacchanti <pb ed="M" n="0.0167"/> ce tato aññaṃ, tato aññanti vaṭṭati.</p>

<p rend="gathalast">puna āpucchane kiccaṃ, natthi gāmasatepi ca..</p>

<p rend="hangnum" n="1797"><hi rend="paranum">1797</hi><hi rend="dot">.</hi></p>

<p rend="gatha1"> passambhetvāna ussāhaṃ, vihāratthāya niggatā.</p>

<p rend="gathalast">pavisanti sace aññaṃ, pucchitabbaṃ tu antarā..</p>

<p rend="hangnum" n="1798"><hi rend="paranum">1798</hi><hi rend="dot">.</hi></p>

<p rend="gatha1"> katvā kulaghare bhatta- kiccaṃ aññattha vā pana.</p>

<p rend="gathalast">sace caritukāmo yo, sappibhikkhāya vā siyā..</p>

<p rend="hangnum" n="1799"><hi rend="paranum">1799</hi><hi rend="dot">.</hi></p>

<p rend="gatha1"> āpucchitvāva gantabbaṃ, passe ce bhikkhu labbhati.</p>

<p rend="gathalast">asante pana natthīti, gantabbaṃ tu yathāsukhaṃ..</p>

<p rend="hangnum" n="1800"><hi rend="paranum">1800</hi><hi rend="dot">.</hi></p>

<p rend="gatha1"> otaritvā mahāvīthiṃ, bhikkhuṃ yadi ca passati.</p>

<p rend="gathalast">natthi āpucchane kiccaṃ, caritabbaṃ yathāsukhaṃ..</p>

<p rend="hangnum" n="1801"><hi rend="paranum">1801</hi><hi rend="dot">.</hi></p>

<p rend="gatha1"> gāmamajjhena maggena, gacchantasseva bhikkhuno.</p>

<p rend="gathalast">‘‘carissāmī’’ti uppanne, telabhikkhāya mānase..</p>

<p rend="hangnum" n="1802"><hi rend="paranum">1802</hi><hi rend="dot">.</hi></p>

<p rend="gatha1"> āpucchitvāva gantabbaṃ, passe ce bhikkhu vijjati.</p>

<p rend="gathalast">anokkamma carantassa, maggā āpucchanena kiṃ?</p>

<p rend="hangnum" n="1803"><hi rend="paranum">1803</hi><hi rend="dot">.</hi></p>

<p rend="gatha1"> tikapācittiyaṃ<pb ed="V" n="0.0146"/>, kāle, vikāloyanti saññino.</p>

<p rend="gathalast">kāle vematikassāpi, hoti āpatti dukkaṭaṃ..</p>

<p rend="hangnum" n="1804"><hi rend="paranum">1804</hi><hi rend="dot">.</hi></p>

<p rend="gatha1"> āpucchitvāva santaṃ vā, anāpucchā asantakaṃ.</p>

<p rend="gathalast">kicce accāyike vāpi, pavisantassa bhikkhuno..</p>

<p rend="hangnum" n="1805"><hi rend="paranum">1805</hi><hi rend="dot">.</hi></p>

<p rend="gatha1"> gacchato antarārāmaṃ, bhikkhunīnaṃ upassayaṃ.</p>

<p rend="gathalast">tathā āsanasālaṃ vā, titthiyānaṃ upassayaṃ..</p>

<p rend="hangnum" n="1806"><hi rend="paranum">1806</hi><hi rend="dot">.</hi></p>

<p rend="gatha1"> siyā gāmena maggo ce, anāpattāpadāsupi.</p>

<p rend="gathalast">samuṭṭhānādayo sabbe, kathinena samā matā..</p>

<p rend="hangnum" n="1807"><hi rend="paranum">1807</hi><hi rend="dot">.</hi></p>

<p rend="gatha1"> na kevalamanāpucchā, abandhitvā ca bandhanaṃ.</p>

<p rend="gathalast">apārupitvā saṅghāṭiṃ, gacchatopinavajjatā..</p>

<p rend="centre">vikālagāmappavesanakathā.</p>

<p rend="hangnum" n="1808"><hi rend="paranum">1808</hi><hi rend="dot">.</hi></p>

<p rend="gatha1"> aṭṭhidantamayaṃ <pb ed="M" n="0.0168"/> sūci-gharaṃ vāpi visāṇajaṃ.</p>

<p rend="gathalast">kārāpane ca karaṇe, bhikkhuno hoti dukkaṭaṃ..</p>

<p rend="hangnum" n="1809"><hi rend="paranum">1809</hi><hi rend="dot">.</hi></p>

<p rend="gatha1"> lābhe bhedanakaṃ tassa, pācittiyamudīritaṃ.</p>

<p rend="gathalast">aññassatthāya karaṇe, tathā kārāpanepi ca..</p>

<p rend="hangnum" n="1810"><hi rend="paranum">1810</hi><hi rend="dot">.</hi></p>

<p rend="gatha1"> aññena ca kataṃ laddhā, dukkaṭaṃ paribhuñjato.</p>

<p rend="gathalast">anāpattāraṇike vidhe, gaṇṭhikañjanikāsupi..</p>

<p rend="hangnum" n="1811"><hi rend="paranum">1811</hi><hi rend="dot">.</hi></p>

<p rend="gatha1"> dakapuñchaniyā vāsi-jaṭe ummattakādino.</p>

<p rend="gathalast">samuṭṭhānādayo nayā, sañcarittasamā matā..</p>

<p rend="centre">sūcigharakathā.</p>

<p rend="hangnum" n="1812"><hi rend="paranum">1812</hi><hi rend="dot">.</hi></p>

<p rend="gatha1"> navaṃ mañcampi pīṭhaṃ vā, kārāpentena bhikkhunā.</p>

<p rend="gathalast">aṭṭhaṅgulappamāṇena, sugataṅgulato pana..</p>

<p rend="hangnum" n="1813"><hi rend="paranum">1813</hi><hi rend="dot">.</hi></p>

<p rend="gatha1"> kārāpetabbamevaṃ tu, ṭhapetvā heṭṭhimāṭaniṃ.</p>

<p rend="gathalast">sacchedā tassa pācitti, tamatikkamato siyā..</p>

<p rend="hangnum" n="1814"><hi rend="paranum">1814</hi><hi rend="dot">.</hi></p>

<p rend="gatha1"> aññassatthāya karaṇe, tathā kārāpanepi ca.</p>

<p rend="gathalast">aññena ca kataṃ laddhā, dukkaṭaṃ paribhuñjato..</p>

<p rend="hangnum" n="1815"><hi rend="paranum">1815</hi><hi rend="dot">.</hi></p>

<p rend="gatha1"> anāpatti <pb ed="V" n="0.0147"/> pamāṇena, karontassappamāṇikaṃ.</p>

<p rend="gathalast">labhitvā tassa pādesu, chinditvā paribhuñjato..</p>

<p rend="hangnum" n="1816"><hi rend="paranum">1816</hi><hi rend="dot">.</hi></p>

<p rend="gatha1"> neva chinditukāmo ce, nikhaṇitvā pamāṇato.</p>

<p rend="gathalast">uttānaṃ vāpi aṭṭaṃ vā, bandhitvā paribhuñjato..</p>

<p rend="centre">mañcakathā.</p>

<p rend="hangnum" n="1817"><hi rend="paranum">1817</hi><hi rend="dot">.</hi></p>

<p rend="gatha1"> mañcaṃ vā pana pīṭhaṃ vā, tūlonaddhaṃ kareyya yo.</p>

<p rend="gathalast">tassuddālanakaṃ vuttaṃ, pācittiyamanītinā..</p>

<p rend="hangnum" n="1818"><hi rend="paranum">1818</hi><hi rend="dot">.</hi></p>

<p rend="gatha1"> anāpatti <pb ed="M" n="0.0169"/> panāyoge, bandhane aṃsabaddhake.</p>

<p rend="gathalast">bibbohane parissāve, thavikādīsu bhikkhuno..</p>

<p rend="hangnum" n="1819"><hi rend="paranum">1819</hi><hi rend="dot">.</hi></p>

<p rend="gatha1"> aññena ca kataṃ laddhā, uddāletvā nisevato.</p>

<p rend="gathalast">anantarassimassāpi, sañcarittasamā nayā..</p>

<p rend="centre">tūlonaddhakathā.</p>

<p rend="hangnum" n="1820"><hi rend="paranum">1820</hi><hi rend="dot">.</hi></p>

<p rend="gatha1"> nisīdanaṃ karontena, kātabbaṃ tu pamāṇato.</p>

<p rend="gathalast">pamāṇātikkame tassa, payoge dukkaṭaṃ siyā..</p>

<p rend="hangnum" n="1821"><hi rend="paranum">1821</hi><hi rend="dot">.</hi></p>

<p rend="gatha1"> paṭilābhena sacchedaṃ, pācittiyamudīritaṃ.</p>

<p rend="gathalast">dvīsu ṭhānesu phāletvā, tassa tisso dasā siyuṃ..</p>

<p rend="hangnum" n="1822"><hi rend="paranum">1822</hi><hi rend="dot">.</hi></p>

<p rend="gatha1"> anāpatti pamāṇena, karontassa tadūnakaṃ.</p>

<p rend="gathalast">vitānādiṃ karontassa, sañcarittasamā nayā..</p>

<p rend="centre">nisīdanakathā.</p>

<p rend="hangnum" n="1823"><hi rend="paranum">1823</hi><hi rend="dot">.</hi></p>

<p rend="gatha1"> roge kaṇḍupaṭicchādi, kātabbā hi pamāṇato.</p>

<p rend="gathalast">pamāṇātikkame tassa, payoge dukkaṭaṃ siyā..</p>

<p rend="hangnum" n="1824"><hi rend="paranum">1824</hi><hi rend="dot">.</hi></p>

<p rend="gatha1"> paṭilābhena sacchedaṃ, pācittiyamudīritaṃ.</p>

<p rend="gathalast">anāpattinayopettha, anantarasamo mato..</p>

<p rend="centre">kaṇḍupaṭicchādikathā.</p>

<p rend="hangnum" n="1825"><hi rend="paranum">1825</hi><hi rend="dot">.</hi></p>

<p rend="gatha1"> pamāṇeneva <pb ed="V" n="0.0148"/> kātabbā, tathā vassikasāṭikā.</p>

<p rend="gathalast">pamāṇātikkame tassa, anantarasamo nayo..</p>

<p rend="centre">vassikasāṭikakathā.</p>

<p rend="hangnum" n="1826"><hi rend="paranum">1826</hi><hi rend="dot">.</hi></p>

<p rend="gatha1"> cīvarena <pb ed="M" n="0.0170"/> sace tulya-ppamāṇaṃ sugatassa tu.</p>

<p rend="gathalast">cīvaraṃ bhikkhu kāreyya, karaṇe dukkaṭaṃ siyā..</p>

<p rend="hangnum" n="1827"><hi rend="paranum">1827</hi><hi rend="dot">.</hi></p>

<p rend="gatha1"> paṭilābhena sacchedaṃ, pācittiyamudīritaṃ.</p>

<p rend="gathalast">anantarasamoyeva, anāpattinayo mato..</p>

<p rend="hangnum" n="1828"><hi rend="paranum">1828</hi><hi rend="dot">.</hi></p>

<p rend="gatha1"> dīghaso ca pamāṇena, nava tassa vidatthiyo.</p>

<p rend="gathalast">tiriyaṃ cha viniddiṭṭhā, sugatassa vidatthiyā..</p>

<p rend="hangnum" n="1829"><hi rend="paranum">1829</hi><hi rend="dot">.</hi></p>

<p rend="gatha1"> aññena ca kataṃ laddhā, sevato dukkaṭaṃ bhave.</p>

<p rend="gathalast">samuṭṭhānādayo sabbe, sañcarittasamā matā..</p>

<p rend="centre">nandakathā.</p>

<p rend="centre">rājavaggo navamo.</p>

<p rend="centre">iti vinayavinicchaye pācittiyakathā niṭṭhitā.</p>

<p rend="title">pāṭidesanīyakathā</p>

<p rend="hangnum" n="1830"><hi rend="paranum">1830</hi><hi rend="dot">.</hi></p>

<p rend="gatha1"> yo cantaragharaṃ bhikkhu, paviṭṭhāya tu hatthato.</p>

<p rend="gathalast">aññātikāya yaṃ kiñci, tassa bhikkhuniyā pana..</p>

<p rend="hangnum" n="1831"><hi rend="paranum">1831</hi><hi rend="dot">.</hi></p>

<p rend="gatha1"> sahatthā paṭiggaṇheyya, khādanaṃ bhojanampi vā.</p>

<p rend="gathalast">gahaṇe dukkaṭaṃ bhoge, pāṭidesaniyaṃ siyā..</p>

<p rend="hangnum" n="1832"><hi rend="paranum">1832</hi><hi rend="dot">.</hi></p>

<p rend="gatha1"> rathikāyapi vā byūhe, sandhisiṅghāṭakesu vā.</p>

<p rend="gathalast">hatthisālādike ṭhatvā, gaṇhatopi ayaṃ nayo..</p>

<p rend="hangnum" n="1833"><hi rend="paranum">1833</hi><hi rend="dot">.</hi></p>

<p rend="gatha1"> rathikāya <pb ed="V" n="0.0149"/> sace ṭhatvā, deti bhikkhuni bhojanaṃ.</p>

<p rend="gathalast">āpatti antarārāme, ṭhatvā gaṇhāti bhikkhu ce..</p>

<p rend="hangnum" n="1834"><hi rend="paranum">1834</hi><hi rend="dot">.</hi></p>

<p rend="gatha1"> etthantaragharaṃ tassā, paviṭṭhāya hi vākyato.</p>

<p rend="gathalast">bhikkhussa ca ṭhitaṭṭhānaṃ, nappamāṇanti vaṇṇitaṃ..</p>

<p rend="hangnum" n="1835"><hi rend="paranum">1835</hi><hi rend="dot">.</hi></p>

<p rend="gatha1"> tasmā <pb ed="M" n="0.0171"/> bhikkhuniyā ṭhatvā, ārāmādīsu dentiyā.</p>

<p rend="gathalast">vīthiyādīsu ce ṭhatvā, na doso paṭigaṇhato..</p>

<p rend="hangnum" n="1836"><hi rend="paranum">1836</hi><hi rend="dot">.</hi></p>

<p rend="gatha1"> yāmakālikasattāha-kālikaṃ yāvajīvikaṃ.</p>

<p rend="gathalast">āhāratthāya gahaṇe, ajjhohāre ca dukkaṭaṃ..</p>

<p rend="hangnum" n="1837"><hi rend="paranum">1837</hi><hi rend="dot">.</hi></p>

<p rend="gatha1"> āmisena asambhinna-rasaṃ sandhāya bhāsitaṃ.</p>

<p rend="gathalast">pāṭidesaniyāpatti, sambhinnekarase siyā..</p>

<p rend="hangnum" n="1838"><hi rend="paranum">1838</hi><hi rend="dot">.</hi></p>

<p rend="gatha1"> ekatoupasampanna-hatthato paṭigaṇhato.</p>

<p rend="gathalast">kālikānaṃ catunnampi, āhāratthāya dukkaṭaṃ..</p>

<p rend="hangnum" n="1839"><hi rend="paranum">1839</hi><hi rend="dot">.</hi></p>

<p rend="gatha1"> ñātikāyapi aññāti-saññino vimatissa vā.</p>

<p rend="gathalast">dukkaṭaṃ ñātisaññissa, tathā aññātikāya vā..</p>

<p rend="hangnum" n="1840"><hi rend="paranum">1840</hi><hi rend="dot">.</hi></p>

<p rend="gatha1"> dāpentiyā anāpatti, dadamānāya vā pana.</p>

<p rend="gathalast">nikkhipitvāntarārāmā-dīsu ṭhatvāpi dentiyā..</p>

<p rend="hangnum" n="1841"><hi rend="paranum">1841</hi><hi rend="dot">.</hi></p>

<p rend="gatha1"> gāmato nīharitvā vā, deti ce bahi vaṭṭati.</p>

<p rend="gathalast">‘‘paccaye sati bhuñjā’’ti, deti ce kālikattayaṃ..</p>

<p rend="hangnum" n="1842"><hi rend="paranum">1842</hi><hi rend="dot">.</hi></p>

<p rend="gatha1"> hatthato sāmaṇerīnaṃ, sikkhamānāya vā tathā.</p>

<p rend="gathalast">idaṃ eḷakalomena, samuṭṭhānaṃ samaṃ mataṃ..</p>

<p rend="centre">paṭhamapāṭidesanīyakathā.</p>

<p rend="hangnum" n="1843"><hi rend="paranum">1843</hi><hi rend="dot">.</hi></p>

<p rend="gatha1"> avutte ‘‘apasakkā’’ti, ekenāpi ca bhikkhunā.</p>

<p rend="gathalast">sacejjhoharaṇatthāya, āmisaṃ paṭigaṇhati..</p>

<p rend="hangnum" n="1844"><hi rend="paranum">1844</hi><hi rend="dot">.</hi></p>

<p rend="gatha1"> gahaṇe dukkaṭaṃ bhoge, pāṭidesaniyaṃ siyā.</p>

<p rend="gathalast">ekatoupasampannaṃ, na vārentassa dukkaṭaṃ..</p>

<p rend="hangnum" n="1845"><hi rend="paranum">1845</hi><hi rend="dot">.</hi></p>

<p rend="gatha1"> tathevānupasampannā-yupasampannasaññino.</p>

<p rend="gathalast">tattha vematikassāpi, hoti āpatti dukkaṭaṃ..</p>

<p rend="hangnum" n="1846"><hi rend="paranum">1846</hi><hi rend="dot">.</hi></p>

<p rend="gatha1"> anāpattittano <pb ed="M" n="0.0172"/><pb ed="V" n="0.0150"/> bhattaṃ, padāpeti na deti ce.</p>

<p rend="gathalast">tathā aññassa bhattaṃ vā, na dāpeti padeti ce..</p>

<p rend="hangnum" n="1847"><hi rend="paranum">1847</hi><hi rend="dot">.</hi></p>

<p rend="gatha1"> yaṃ na dinnaṃ taṃ dāpeti, na dinnaṃ yattha vāpi ca.</p>

<p rend="gathalast">tattha tampi ca sabbesaṃ, samaṃ dāpeti bhikkhunī..</p>

<p rend="hangnum" n="1848"><hi rend="paranum">1848</hi><hi rend="dot">.</hi></p>

<p rend="gatha1"> vosāsantī ṭhitā sikkha-mānā vā sāmaṇerikā.</p>

<p rend="gathalast">bhojanāni ca pañceva, vinā, ummattakādino..</p>

<p rend="hangnum" n="1849"><hi rend="paranum">1849</hi><hi rend="dot">.</hi></p>

<p rend="gatha1"> kathinena samuṭṭhānaṃ, samānanti pakāsitaṃ.</p>

<p rend="gathalast">kriyākriyamidaṃ vuttaṃ, ticittañca tivedanaṃ..</p>

<p rend="centre">dutiyapāṭidesanīyakathā.</p>

<p rend="hangnum" n="1850"><hi rend="paranum">1850</hi><hi rend="dot">.</hi></p>

<p rend="gatha1"> sekkhanti sammate bhikkhu, laddhasammutike kule.</p>

<p rend="gathalast">gharūpacārokkamanā, pubbeva animantito..</p>

<p rend="hangnum" n="1851"><hi rend="paranum">1851</hi><hi rend="dot">.</hi></p>

<p rend="gatha1"> agilāno gahetvā ce, paribhuñjeyya āmisaṃ.</p>

<p rend="gathalast">gahaṇe dukkaṭaṃ bhoge, pāṭidesaniyaṃ siyā..</p>

<p rend="hangnum" n="1852"><hi rend="paranum">1852</hi><hi rend="dot">.</hi></p>

<p rend="gatha1"> yāmakālikasattāha-kālike yāvajīvike.</p>

<p rend="gathalast">gahaṇe paribhoge ca, hoti āpatti dukkaṭaṃ..</p>

<p rend="hangnum" n="1853"><hi rend="paranum">1853</hi><hi rend="dot">.</hi></p>

<p rend="gatha1"> asekkhasammate sekkha-sammatanti ca saññino.</p>

<p rend="gathalast">tattha vematikassāpi, tatheva paridīpitaṃ..</p>

<p rend="hangnum" n="1854"><hi rend="paranum">1854</hi><hi rend="dot">.</hi></p>

<p rend="gatha1"> anāpatti gilānassa, gilānassāvasesake.</p>

<p rend="gathalast">nimantitassa vā bhikkhā, aññesaṃ tattha dīyati..</p>

<p rend="hangnum" n="1855"><hi rend="paranum">1855</hi><hi rend="dot">.</hi></p>

<p rend="gatha1"> gharato nīharitvā vā, denti ce yattha katthaci.</p>

<p rend="gathalast">niccabhattādike vāpi, tathā ummattakādino..</p>

<p rend="hangnum" n="1856"><hi rend="paranum">1856</hi><hi rend="dot">.</hi></p>

<p rend="gatha1"> anāgate hi bhikkhumhi, gharato paṭhamaṃ pana.</p>

<p rend="gathalast">nīharitvā sace dvāre, sampatte denti vaṭṭati..</p>

<p rend="hangnum" n="1857"><hi rend="paranum">1857</hi><hi rend="dot">.</hi></p>

<p rend="gatha1"> bhikkhuṃ <pb ed="M" n="0.0173"/> pana ca disvāva, nīharitvāna gehato.</p>

<p rend="gathalast">na vaṭṭati sace denti, samuṭṭhāneḷakūpamaṃ..</p>

<p rend="centre">tatiyapāṭidesanīyakathā.</p>

<p rend="hangnum" n="1858"><hi rend="paranum">1858</hi><hi rend="dot">.</hi></p>

<p rend="gatha1"> gahaṭṭhenāgahaṭṭhena<pb ed="V" n="0.0151"/>, itthiyā purisena vā.</p>

<p rend="gathalast">ārāmaṃ upacāraṃ vā, pavisitvā sace pana..</p>

<p rend="hangnum" n="1859"><hi rend="paranum">1859</hi><hi rend="dot">.</hi></p>

<p rend="gatha1"> ‘‘itthannāmassa te bhattaṃ, yāgu vā āharīyati’’.</p>

<p rend="gathalast">evamārocitaṃ vuttaṃ, paṭisaṃviditanti hi..</p>

<p rend="hangnum" n="1860"><hi rend="paranum">1860</hi><hi rend="dot">.</hi></p>

<p rend="gatha1"> āharīyatu taṃ pacchā, yathārocitameva vā.</p>

<p rend="gathalast">tassa vā parivārampi, aññaṃ katvā bahuṃ pana..</p>

<p rend="hangnum" n="1861"><hi rend="paranum">1861</hi><hi rend="dot">.</hi></p>

<p rend="gatha1"> yāguyā viditaṃ katvā, pūvaṃ bhattaṃ haranti ce.</p>

<p rend="gathalast">idampi viditaṃ vuttaṃ, vaṭṭatīti <hi rend="bold">kurundiyaṃ</hi>..</p>

<p rend="hangnum" n="1862"><hi rend="paranum">1862</hi><hi rend="dot">.</hi></p>

<p rend="gatha1"> kulāni pana aññāni, deyyadhammaṃ panattano.</p>

<p rend="gathalast">haranti tena saddhiṃ ce, sabbaṃ vaṭṭati tampi ca..</p>

<p rend="hangnum" n="1863"><hi rend="paranum">1863</hi><hi rend="dot">.</hi></p>

<p rend="gatha1"> anārocitamevaṃ yaṃ, yaṃ ārāmamanābhataṃ.</p>

<p rend="gathalast">taṃ asaṃviditaṃ nāma, sahadhammikañāpitaṃ..</p>

<p rend="hangnum" n="1864"><hi rend="paranum">1864</hi><hi rend="dot">.</hi></p>

<p rend="gatha1"> yaṃ asaṃviditaṃ katvā, ābhataṃ pana taṃ bahi.</p>

<p rend="gathalast">ārāmaṃ pana pesetvā, kārāpetvā tamāhare..</p>

<p rend="hangnum" n="1865"><hi rend="paranum">1865</hi><hi rend="dot">.</hi></p>

<p rend="gatha1"> gantvā vā antarāmagge, gahetabbaṃ tu bhikkhunā.</p>

<p rend="gathalast">sace evamakatvā taṃ, ārāme upacārato..</p>

<p rend="hangnum" n="1866"><hi rend="paranum">1866</hi><hi rend="dot">.</hi></p>

<p rend="gatha1"> gahetvājjhoharantassa, gahaṇe dukkaṭaṃ siyā.</p>

<p rend="gathalast">ajjhohārapayogesu, pāṭidesaniyaṃ mataṃ..</p>

<p rend="hangnum" n="1867"><hi rend="paranum">1867</hi><hi rend="dot">.</hi></p>

<p rend="gatha1"> paṭisaṃviditeyeva, asaṃviditasaññino.</p>

<p rend="gathalast">tattha vematikassāpi, hoti āpatti dukkaṭaṃ..</p>

<p rend="hangnum" n="1868"><hi rend="paranum">1868</hi><hi rend="dot">.</hi></p>

<p rend="gatha1"> paṭisaṃvidite <pb ed="M" n="0.0174"/> tassa, gilānassāvasesake.</p>

<p rend="gathalast">bahārāme gahetvā vā, antoyevassa bhuñjato..</p>

<p rend="hangnum" n="1869"><hi rend="paranum">1869</hi><hi rend="dot">.</hi></p>

<p rend="gatha1"> tatthajātaphalādīni, anāpatteva khādato.</p>

<p rend="gathalast">samuṭṭhānādayo sabbe, kathinena samā matā..</p>

<p rend="centre">catutthapāṭidesanīyakathā.</p>

<p rend="centre">iti vinayavinicchaye pāṭidesanīyakathā niṭṭhitā.</p>

<p rend="title">sekhiyakathā</p>

<p rend="hangnum" n="1870"><hi rend="paranum">1870</hi><hi rend="dot">.</hi></p>

<p rend="gatha1"> yo <pb ed="V" n="0.0152"/> anādariyeneva, purato pacchatopi vā.</p>

<p rend="gathalast">olambetvā nivāseyya, tassa cāpatti dukkaṭaṃ..</p>

<p rend="hangnum" n="1871"><hi rend="paranum">1871</hi><hi rend="dot">.</hi></p>

<p rend="gatha1"> hatthisoṇḍāditulyaṃ tu, nivāsentassa dukkaṭaṃ.</p>

<p rend="gathalast">āpattibhīrunā niccaṃ, vatthabbaṃ parimaṇḍalaṃ..</p>

<p rend="hangnum" n="1872"><hi rend="paranum">1872</hi><hi rend="dot">.</hi></p>

<p rend="gatha1"> jāṇumaṇḍalato heṭṭhā, aṭṭhaṅgulappamāṇakaṃ.</p>

<p rend="gathalast">otāretvā nivatthabbaṃ, tato ūnaṃ na vaṭṭati..</p>

<p rend="hangnum" n="1873"><hi rend="paranum">1873</hi><hi rend="dot">.</hi></p>

<p rend="gatha1"> asañciccāsatissāpi, ajānantassa kevalaṃ.</p>

<p rend="gathalast">anāpatti gilānassā-padāsummattakādino..</p>

<p rend="centre">parimaṇḍalakathā.</p>

<p rend="hangnum" n="1874"><hi rend="paranum">1874</hi><hi rend="dot">.</hi></p>

<p rend="gatha1"> ubho koṇe samaṃ katvā, sādaraṃ parimaṇḍalaṃ.</p>

<p rend="gathalast">katvā pārupitabbevaṃ, akarontassa dukkaṭaṃ..</p>

<p rend="hangnum" n="1875"><hi rend="paranum">1875</hi><hi rend="dot">.</hi></p>

<p rend="gatha1"> avisesena vuttaṃ tu, idaṃ sikkhāpadadvayaṃ.</p>

<p rend="gathalast">tasmā ghare vihāre vā, kattabbaṃ parimaṇḍalaṃ..</p>

<p rend="centre">dutiyaṃ.</p>

<p rend="hangnum" n="1876"><hi rend="paranum">1876</hi><hi rend="dot">.</hi></p>

<p rend="gatha1"> gaṇṭhikaṃ <pb ed="M" n="0.0175"/> paṭimuñcitvā, katvā koṇe ubho samaṃ.</p>

<p rend="gathalast">chādetvā maṇibandhañca, gantabbaṃ gīvameva ca..</p>

<p rend="hangnum" n="1877"><hi rend="paranum">1877</hi><hi rend="dot">.</hi></p>

<p rend="gatha1"> tathā akatvā bhikkhussa, jattūnipi urampi ca.</p>

<p rend="gathalast">vivaritvā yathākāmaṃ, gacchato hoti dukkaṭaṃ..</p>

<p rend="centre">tatiyaṃ.</p>

<p rend="hangnum" n="1878"><hi rend="paranum">1878</hi><hi rend="dot">.</hi></p>

<p rend="gatha1"> galavāṭakato uddhaṃ, sīsañca maṇibandhato.</p>

<p rend="gathalast">hatthe piṇḍikamaṃsamhā, heṭṭhā pāde ubhopi ca..</p>

<p rend="hangnum" n="1879"><hi rend="paranum">1879</hi><hi rend="dot">.</hi></p>

<p rend="gatha1"> vivaritvāvasesañca<pb ed="V" n="0.0153"/>, chādetvā ce nisīdati.</p>

<p rend="gathalast">hoti so suppaṭicchanno, doso vāsūpagassa na..</p>

<p rend="centre">catutthaṃ.</p>

<p rend="hangnum" n="1880"><hi rend="paranum">1880</hi><hi rend="dot">.</hi></p>

<p rend="gatha1"> hatthaṃ vā pana pādaṃ vā, acālentena bhikkhunā.</p>

<p rend="gathalast">suvinītena gantabbaṃ, chaṭṭhe natthi visesatā..</p>

<p rend="centre">pañcamachaṭṭhāni.</p>

<p rend="hangnum" n="1881"><hi rend="paranum">1881</hi><hi rend="dot">.</hi></p>

<p rend="gatha1"> satīmatāvikārena, yugamattañca pekkhinā.</p>

<p rend="gathalast">susaṃvutena gantabbaṃ, bhikkhunokkhittacakkhunā..</p>

<p rend="hangnum" n="1882"><hi rend="paranum">1882</hi><hi rend="dot">.</hi></p>

<p rend="gatha1"> yattha katthaci hi ṭṭhāne, ekasmiṃ antare ghare.</p>

<p rend="gathalast">ṭhatvā parissayābhāvaṃ, oloketumpi vaṭṭati..</p>

<p rend="hangnum" n="1883"><hi rend="paranum">1883</hi><hi rend="dot">.</hi></p>

<p rend="gatha1"> yo anādariyaṃ katvā, olokento tahiṃ tahiṃ.</p>

<p rend="gathalast">sacentaraghare yāti, dukkaṭaṃ aṭṭhamaṃ tathā..</p>

<p rend="centre">sattamaṭṭhamāni.</p>

<p rend="hangnum" n="1884"><hi rend="paranum">1884</hi><hi rend="dot">.</hi></p>

<p rend="gatha1"> ekato <pb ed="M" n="0.0176"/> ubhato vāpi, hutvā ukkhittacīvaro.</p>

<p rend="gathalast">indakhīlakato anto, gacchato hoti dukkaṭaṃ..</p>

<p rend="centre">navamaṃ.</p>

<p rend="hangnum" n="1885"><hi rend="paranum">1885</hi><hi rend="dot">.</hi></p>

<p rend="gatha1"> tathā nisinnakālepi, nīharantena kuṇḍikaṃ.</p>

<p rend="gathalast">anukkhipitvā dātabbā, doso vāsūpagassa na..</p>

<p rend="centre">dasamaṃ.</p>

<p rend="centre">paṭhamo vaggo.</p>

<p rend="hangnum" n="1886"><hi rend="paranum">1886</hi><hi rend="dot">.</hi></p>

<p rend="gatha1"> na vaṭṭati hasantena, gantuñceva nisīdituṃ.</p>

<p rend="gathalast">vatthusmiṃ hasanīyasmiṃ, sitamattaṃ tu vaṭṭati..</p>

<p rend="centre">paṭhamadutiyāni.</p>

<p rend="hangnum" n="1887"><hi rend="paranum">1887</hi><hi rend="dot">.</hi></p>

<p rend="gatha1"> appasaddena <pb ed="V" n="0.0154"/> gantabbaṃ, catutthepi ayaṃ nayo.</p>

<p rend="gathalast">mahāsaddaṃ karontassa, ubhayatthāpi dukkaṭaṃ..</p>

<p rend="centre">tatiyacatutthāni.</p>

<p rend="hangnum" n="1888"><hi rend="paranum">1888</hi><hi rend="dot">.</hi></p>

<p rend="gatha1"> kāyappacālakaṃ katvā, bāhusīsappacālakaṃ.</p>

<p rend="gathalast">gacchato dukkaṭaṃ hoti, tatheva ca nisīdato..</p>

<p rend="hangnum" n="1889"><hi rend="paranum">1889</hi><hi rend="dot">.</hi></p>

<p rend="gatha1"> kāyaṃ bāhuñca sīsañca, paggahetvā ujuṃ pana.</p>

<p rend="gathalast">gantabbamāsitabbañca, sameniriyāpathena tu..</p>

<p rend="hangnum" n="1890"><hi rend="paranum">1890</hi><hi rend="dot">.</hi></p>

<p rend="gatha1"> nisīdanena yuttesu, tīsu vāsūpagassa hi.</p>

<p rend="gathalast">anāpattīti ñātabbaṃ, viññunā vinayaññunā..</p>

<p rend="centre">dutiyo vaggo.</p>

<p rend="hangnum" n="1891"><hi rend="paranum">1891</hi><hi rend="dot">.</hi></p>

<p rend="gatha1"> khambhaṃ <pb ed="M" n="0.0177"/> katvā sasīsaṃ vā, pārupitvāna gacchato.</p>

<p rend="gathalast">dukkaṭaṃ muninā vuttaṃ, tathā ukkuṭikāya vā..</p>

<p rend="hangnum" n="1892"><hi rend="paranum">1892</hi><hi rend="dot">.</hi></p>

<p rend="gatha1"> hatthapallatthikāyāpi, dussapallatthikāya vā.</p>

<p rend="gathalast">tassantaraghare hoti, nisīdantassa dukkaṭaṃ..</p>

<p rend="hangnum" n="1893"><hi rend="paranum">1893</hi><hi rend="dot">.</hi></p>

<p rend="gatha1"> dutiye ca catutthe ca, chaṭṭhe vāsūpagassa tu.</p>

<p rend="gathalast">anāpattīti sāruppā, chabbīsati pakāsitā..</p>

<p rend="centre">chaṭṭhaṃ.</p>

<p rend="hangnum" n="1894"><hi rend="paranum">1894</hi><hi rend="dot">.</hi></p>

<p rend="gatha1"> sakkaccaṃ satiyuttena, bhikkhunā pattasaññinā.</p>

<p rend="gathalast">piṇḍapāto gahetabbo, samasūpova viññunā..</p>

<p rend="hangnum" n="1895"><hi rend="paranum">1895</hi><hi rend="dot">.</hi></p>

<p rend="gatha1"> sūpo bhattacatubbhāgo, ‘‘samasūpo’’ti vuccati.</p>

<p rend="gathalast">muggamāsakulatthānaṃ, sūpo ‘‘sūpo’’ti vuccati..</p>

<p rend="hangnum" n="1896"><hi rend="paranum">1896</hi><hi rend="dot">.</hi></p>

<p rend="gatha1"> anāpatti asañcicca, gilānassa raserase.</p>

<p rend="gathalast">tatheva ñātakādīnaṃ, aññatthāya dhanena vā..</p>

<p rend="centre">sattamaṭṭhamanavamāni.</p>

<p rend="hangnum" n="1897"><hi rend="paranum">1897</hi><hi rend="dot">.</hi></p>

<p rend="gatha1"> antolekhāpamāṇena<pb ed="V" n="0.0155"/>, pattassa mukhavaṭṭiyā.</p>

<p rend="gathalast">pūritova gahetabbo, adhiṭṭhānūpagassa tu..</p>

<p rend="hangnum" n="1898"><hi rend="paranum">1898</hi><hi rend="dot">.</hi></p>

<p rend="gatha1"> tattha thūpīkataṃ katvā, gaṇhato yāvakālikaṃ.</p>

<p rend="gathalast">yaṃ kiñci pana bhikkhussa, hoti āpatti dukkaṭaṃ..</p>

<p rend="hangnum" n="1899"><hi rend="paranum">1899</hi><hi rend="dot">.</hi></p>

<p rend="gatha1"> adhiṭṭhānūpage patte, kālikattayameva ca.</p>

<p rend="gathalast">sese thūpīkataṃ sabbaṃ, vaṭṭateva na saṃsayo..</p>

<p rend="hangnum" n="1900"><hi rend="paranum">1900</hi><hi rend="dot">.</hi></p>

<p rend="gatha1"> dvīsu pattesu bhattaṃ tu, gahetvā pattamekakaṃ.</p>

<p rend="gathalast">pūretvā yadi peseti, bhikkhūnaṃ pana vaṭṭati..</p>

<p rend="hangnum" n="1901"><hi rend="paranum">1901</hi><hi rend="dot">.</hi></p>

<p rend="gatha1"> patte <pb ed="M" n="0.0178"/> pakkhippamānaṃ yaṃ, ucchukhaṇḍaphalādikaṃ.</p>

<p rend="gathalast">orohati sace heṭṭhā, na taṃ thūpīkataṃ siyā..</p>

<p rend="hangnum" n="1902"><hi rend="paranum">1902</hi><hi rend="dot">.</hi></p>

<p rend="gatha1"> pupphatakkolakādīnaṃ, ṭhapetvā ce vaṭaṃsakaṃ.</p>

<p rend="gathalast">dinnaṃ ayāvakālittā, na taṃ thūpīkataṃ siyā..</p>

<p rend="hangnum" n="1903"><hi rend="paranum">1903</hi><hi rend="dot">.</hi></p>

<p rend="gatha1"> vaṭaṃsakaṃ tu pūvassa, ṭhapetvā odanopari.</p>

<p rend="gathalast">piṇḍapātaṃ sace denti, idaṃ thūpīkataṃ siyā..</p>

<p rend="hangnum" n="1904"><hi rend="paranum">1904</hi><hi rend="dot">.</hi></p>

<p rend="gatha1"> bhattassūpari paṇṇaṃ vā, thālakaṃ vāpi kiñcipi.</p>

<p rend="gathalast">ṭhapetvā paripūretvā, sace gaṇhāti vaṭṭati..</p>

<p rend="hangnum" n="1905"><hi rend="paranum">1905</hi><hi rend="dot">.</hi></p>

<p rend="gatha1"> paṭiggahetumevassa, taṃ tu sabbaṃ na vaṭṭati.</p>

<p rend="gathalast">gahitaṃ sugahitaṃ, pacchā, bhuñjitabbaṃ yathāsukhaṃ..</p>

<p rend="centre">tatiyo vaggo.</p>

<p rend="hangnum" n="1906"><hi rend="paranum">1906</hi><hi rend="dot">.</hi></p>

<p rend="gatha1"> paṭhamaṃ dutiyaṃ vutta-nayaṃ tu tatiye pana.</p>

<p rend="gathalast">uparodhimadassetvā, bhottabbaṃ paṭipāṭiyā..</p>

<p rend="hangnum" n="1907"><hi rend="paranum">1907</hi><hi rend="dot">.</hi></p>

<p rend="gatha1"> aññesaṃ attano bhattaṃ, ākiraṃ pana bhājane.</p>

<p rend="gathalast">natthomasati ce doso, tathā uttaribhaṅgakaṃ..</p>

<p rend="centre">tatiyaṃ.</p>

<p rend="hangnum" n="1908"><hi rend="paranum">1908</hi><hi rend="dot">.</hi></p>

<p rend="gatha1"> catutthe yaṃ tu vattabbaṃ, vuttaṃ pubbe asesato.</p>

<p rend="gathalast">pañcame matthakaṃ doso, madditvā paribhuñjato..</p>

<p rend="hangnum" n="1909"><hi rend="paranum">1909</hi><hi rend="dot">.</hi></p>

<p rend="gatha1"> anāpatti <pb ed="V" n="0.0156"/> gilānassa, parittepi ca sesake.</p>

<p rend="gathalast">ekato pana madditvā, saṃkaḍḍhitvāna bhuñjato..</p>

<p rend="centre">catutthapañcamāni.</p>

<p rend="hangnum" n="1910"><hi rend="paranum">1910</hi><hi rend="dot">.</hi></p>

<p rend="gatha1"> yo <pb ed="M" n="0.0179"/> bhiyyokamyatāhetu, sūpaṃ vā byañjanampi vā.</p>

<p rend="gathalast">paṭicchādeyya bhattena, tassa cāpatti dukkaṭaṃ..</p>

<p rend="centre">chaṭṭhaṃ.</p>

<p rend="hangnum" n="1911"><hi rend="paranum">1911</hi><hi rend="dot">.</hi></p>

<p rend="gatha1"> viññattiyaṃ tu vattabbaṃ, apubbaṃ natthi kiñcipi.</p>

<p rend="gathalast">aṭṭhame pana ujjhāne, gilānopi na muccati..</p>

<p rend="hangnum" n="1912"><hi rend="paranum">1912</hi><hi rend="dot">.</hi></p>

<p rend="gatha1"> ‘‘dassāmi dāpessāmī’’ti, olokentassa bhikkhuno.</p>

<p rend="gathalast">anāpattīti ñātabbaṃ, na ca ujjhānasaññino..</p>

<p rend="centre">aṭṭhamaṃ.</p>

<p rend="hangnum" n="1913"><hi rend="paranum">1913</hi><hi rend="dot">.</hi></p>

<p rend="gatha1"> mahantaṃ pana moraṇḍaṃ, kukkuṭaṇḍañca khuddakaṃ.</p>

<p rend="gathalast">tesaṃ majjhappamāṇena, kattabbo kabaḷo pana..</p>

<p rend="hangnum" n="1914"><hi rend="paranum">1914</hi><hi rend="dot">.</hi></p>

<p rend="gatha1"> khajjake pana sabbattha, mūlakhādaniyādike.</p>

<p rend="gathalast">phalāphale anāpatti, gilānummattakādino..</p>

<p rend="centre">navamaṃ.</p>

<p rend="hangnum" n="1915"><hi rend="paranum">1915</hi><hi rend="dot">.</hi></p>

<p rend="gatha1"> adīgho pana kātabbo, ālopo parimaṇḍalo.</p>

<p rend="gathalast">khajjatuttaribhaṅgasmiṃ, anāpatti phalāphale..</p>

<p rend="centre">dasamaṃ.</p>

<p rend="centre">catuttho vaggo.</p>

<p rend="hangnum" n="1916"><hi rend="paranum">1916</hi><hi rend="dot">.</hi></p>

<p rend="gatha1"> anāhaṭe mukhadvāraṃ, appatte kabaḷe pana.</p>

<p rend="gathalast">attano ca mukhadvāraṃ, vivarantassa dukkaṭaṃ..</p>

<p rend="centre">paṭhamaṃ.</p>

<p rend="hangnum" n="1917"><hi rend="paranum">1917</hi><hi rend="dot">.</hi></p>

<p rend="gatha1"> mukhe <pb ed="M" n="0.0180"/><pb ed="V" n="0.0157"/> ca sakalaṃ hatthaṃ, pakkhipantassa dukkaṭaṃ.</p>

<p rend="gathalast">mukhe ca kabaḷaṃ katvā, kathetuṃ na ca vaṭṭati..</p>

<p rend="hangnum" n="1918"><hi rend="paranum">1918</hi><hi rend="dot">.</hi></p>

<p rend="gatha1"> vacanaṃ yattakenassa, paripuṇṇaṃ na hoti hi.</p>

<p rend="gathalast">mukhasmiṃtattake sante, byāharantassa dukkaṭaṃ..</p>

<p rend="hangnum" n="1919"><hi rend="paranum">1919</hi><hi rend="dot">.</hi></p>

<p rend="gatha1"> mukhe harītakādīni, pakkhipitvā katheti yo.</p>

<p rend="gathalast">vacanaṃ paripuṇṇaṃ ce, kathetuṃ pana vaṭṭati..</p>

<p rend="centre">dutiyatatiyāni.</p>

<p rend="hangnum" n="1920"><hi rend="paranum">1920</hi><hi rend="dot">.</hi></p>

<p rend="gatha1"> yo piṇḍukkhepakaṃ bhikkhu, kabaḷacchedakampi vā.</p>

<p rend="gathalast">makkaṭo viya gaṇḍe vā, katvā bhuñjeyya dukkaṭaṃ..</p>

<p rend="centre">catutthapañcamachaṭṭhāni.</p>

<p rend="hangnum" n="1921"><hi rend="paranum">1921</hi><hi rend="dot">.</hi></p>

<p rend="gatha1"> niddhunitvāna hatthaṃ vā, bhattaṃ sitthāvakārakaṃ.</p>

<p rend="gathalast">jivhānicchārakaṃ vāpi, tathā ‘‘capu capū’’ti vā..</p>

<p rend="hangnum" n="1922"><hi rend="paranum">1922</hi><hi rend="dot">.</hi></p>

<p rend="gatha1"> anādaravaseneva, bhuñjato hoti dukkaṭaṃ.</p>

<p rend="gathalast">sattame aṭṭhame natthi, doso kacavarujjhane..</p>

<p rend="centre">sattamadasamāni.</p>

<p rend="centre">pañcamo vaggo.</p>

<p rend="hangnum" n="1923"><hi rend="paranum">1923</hi><hi rend="dot">.</hi></p>

<p rend="gatha1"> katvā evaṃ na bhottabbaṃ, saddaṃ ‘‘suru surū’’ti ca.</p>

<p rend="gathalast">hatthanillehakaṃ vāpi, na ca vaṭṭati bhuñjituṃ..</p>

<p rend="hangnum" n="1924"><hi rend="paranum">1924</hi><hi rend="dot">.</hi></p>

<p rend="gatha1"> phāṇitaṃ ghanayāguṃ vā, gahetvā aṅgulīhi taṃ.</p>

<p rend="gathalast">mukhe aṅguliyo bhottuṃ, pavesetvāpi vaṭṭati..</p>

<p rend="hangnum" n="1925"><hi rend="paranum">1925</hi><hi rend="dot">.</hi></p>

<p rend="gatha1"> na <pb ed="M" n="0.0181"/> patto lehitabbova, ekāyaṅgulikāya vā.</p>

<p rend="gathalast">ekaoṭṭhopi jivhāya, na ca nillehitabbako..</p>

<p rend="centre">catutthaṃ.</p>

<p rend="hangnum" n="1926"><hi rend="paranum">1926</hi><hi rend="dot">.</hi></p>

<p rend="gatha1"> sāmisena <pb ed="V" n="0.0158"/> tu hatthena, na ca pānīyathālakaṃ.</p>

<p rend="gathalast">gahetabbaṃ, paṭikkhittaṃ, paṭikkūlavasena hi..</p>

<p rend="hangnum" n="1927"><hi rend="paranum">1927</hi><hi rend="dot">.</hi></p>

<p rend="gatha1"> puggalassa ca saṅghassa, gahaṭṭhassattanopi ca.</p>

<p rend="gathalast">santako pana saṅkho vā, sarāvaṃ vāpi thālakaṃ..</p>

<p rend="hangnum" n="1928"><hi rend="paranum">1928</hi><hi rend="dot">.</hi></p>

<p rend="gatha1"> tasmā na ca gahetabbaṃ, gaṇhato hoti dukkaṭaṃ.</p>

<p rend="gathalast">anāmisena hatthena, gahaṇaṃ pana vaṭṭati..</p>

<p rend="centre">pañcamaṃ.</p>

<p rend="hangnum" n="1929"><hi rend="paranum">1929</hi><hi rend="dot">.</hi></p>

<p rend="gatha1"> uddharitvāpi bhinditvā, gahetvā vā paṭiggahe.</p>

<p rend="gathalast">nīharitvā anāpatti, chaḍḍentassa gharā bahi..</p>

<p rend="centre">chaṭṭhaṃ.</p>

<p rend="hangnum" n="1930"><hi rend="paranum">1930</hi><hi rend="dot">.</hi></p>

<p rend="gatha1"> chattaṃ yaṃ kiñci hatthena, sarīrāvayavena vā.</p>

<p rend="gathalast">sace dhārayamānassa, dhammaṃ deseti dukkaṭaṃ..</p>

<p rend="centre">sattamaṃ.</p>

<p rend="hangnum" n="1931"><hi rend="paranum">1931</hi><hi rend="dot">.</hi></p>

<p rend="gatha1"> ayameva nayo vutto, daṇḍapāṇimhi puggale.</p>

<p rend="gathalast">catuhatthappamāṇova, daṇḍo majjhimahatthato..</p>

<p rend="centre">aṭṭhamaṃ.</p>

<p rend="hangnum" n="1932"><hi rend="paranum">1932</hi><hi rend="dot">.</hi></p>

<p rend="gatha1"> tatheva <pb ed="M" n="0.0182"/> satthapāṇissa, dhammaṃ deseti dukkaṭaṃ.</p>

<p rend="gathalast">satthapāṇī na hotāsiṃ, sannayhitvā ṭhito pana..</p>

<p rend="centre">navamaṃ.</p>

<p rend="hangnum" n="1933"><hi rend="paranum">1933</hi><hi rend="dot">.</hi></p>

<p rend="gatha1"> dhanuṃ sarena saddhiṃ vā, dhanuṃ vā sarameva vā.</p>

<p rend="gathalast">sajiyaṃ nijiyaṃ vāpi, gahetvā dhanudaṇḍakaṃ..</p>

<p rend="hangnum" n="1934"><hi rend="paranum">1934</hi><hi rend="dot">.</hi></p>

<p rend="gatha1"> ṭhitassapi nisinnassa, nipannassāpi vā tathā.</p>

<p rend="gathalast">sace deseti saddhammaṃ, hoti āpatti dukkaṭaṃ..</p>

<p rend="hangnum" n="1935"><hi rend="paranum">1935</hi><hi rend="dot">.</hi></p>

<p rend="gatha1"> paṭimukkampi <pb ed="V" n="0.0159"/> kaṇṭhamhi, dhanuṃ hatthena yāvatā.</p>

<p rend="gathalast">na gaṇhāti naro tāva, dhammaṃ deseyya vaṭṭati..</p>

<p rend="centre">chaṭṭho vaggo.</p>

<p rend="hangnum" n="1936"><hi rend="paranum">1936</hi><hi rend="dot">.</hi></p>

<p rend="gatha1"> pādukāruḷhakassāpi, dhammaṃ deseti dukkaṭaṃ.</p>

<p rend="gathalast">akkamitvā ṭhitassāpi, paṭimukkassa vā tathā..</p>

<p rend="centre">paṭhamaṃ.</p>

<p rend="hangnum" n="1937"><hi rend="paranum">1937</hi><hi rend="dot">.</hi></p>

<p rend="gatha1"> upāhanagatassāpi, ayameva vinicchayo.</p>

<p rend="gathalast">sabbattha agilānassa, yāne vā sayanepi vā..</p>

<p rend="hangnum" n="1938"><hi rend="paranum">1938</hi><hi rend="dot">.</hi></p>

<p rend="gatha1"> nipannassāgilānassa, kaṭasāre chamāya vā.</p>

<p rend="gathalast">pīṭhe mañcepi vā ucce, nisinnena ṭhitena vā..</p>

<p rend="hangnum" n="1939"><hi rend="paranum">1939</hi><hi rend="dot">.</hi></p>

<p rend="gatha1"> na ca vaṭṭati desetuṃ, ṭhatvā vā uccabhūmiyaṃ.</p>

<p rend="gathalast">sayanesu gatenāpi, sayanesu gatassa ca..</p>

<p rend="hangnum" n="1940"><hi rend="paranum">1940</hi><hi rend="dot">.</hi></p>

<p rend="gatha1"> samāne vāpi ucce vā, nipanne neva vaṭṭati.</p>

<p rend="gathalast">nipannena ṭhitassāpi, nipannassapi vaṭṭati..</p>

<p rend="hangnum" n="1941"><hi rend="paranum">1941</hi><hi rend="dot">.</hi></p>

<p rend="gatha1"> nisinnena <pb ed="M" n="0.0183"/> nisinnassa, ṭhitassāpi ca vaṭṭati.</p>

<p rend="gathalast">ṭhitasseva ṭhitenāpi, desetumpi tatheva ca..</p>

<p rend="centre">dutiyatatiyacatutthāni.</p>

<p rend="hangnum" n="1942"><hi rend="paranum">1942</hi><hi rend="dot">.</hi></p>

<p rend="gatha1"> pallatthikā nisinnassa, agilānassa dehino.</p>

<p rend="gathalast">tathā veṭhitasīsassa, dhammaṃ deseti dukkaṭaṃ..</p>

<p rend="hangnum" n="1943"><hi rend="paranum">1943</hi><hi rend="dot">.</hi></p>

<p rend="gatha1"> kesantaṃ vivarāpetvā, deseti yadi vaṭṭati.</p>

<p rend="gathalast">sasīsaṃ pārutassāpi, ayameva vinicchayo..</p>

<p rend="centre">pañcamachaṭṭhasattamāni.</p>

<p rend="hangnum" n="1944"><hi rend="paranum">1944</hi><hi rend="dot">.</hi></p>

<p rend="gatha1"> aṭṭhame <pb ed="V" n="0.0160"/> navame vāpi, dasame natthi kiñcipi.</p>

<p rend="gathalast">sacepi therupaṭṭhānaṃ, gantvāna daharaṃ ṭhitaṃ..</p>

<p rend="hangnum" n="1945"><hi rend="paranum">1945</hi><hi rend="dot">.</hi></p>

<p rend="gatha1"> pañhaṃ pucchati ce thero, kathetuṃ na ca vaṭṭati.</p>

<p rend="gathalast">tassa passe panaññassa, kathetabbaṃ vijānatā..</p>

<p rend="centre">aṭṭhamanavamadasamāni.</p>

<p rend="centre">sattamo vaggo.</p>

<p rend="hangnum" n="1946"><hi rend="paranum">1946</hi><hi rend="dot">.</hi></p>

<p rend="gatha1"> gacchato purato pañhaṃ, na vattabbaṃ tu pacchato.</p>

<p rend="gathalast">‘‘pacchimassa kathemī’’ti, vattabbaṃ vinayaññunā..</p>

<p rend="hangnum" n="1947"><hi rend="paranum">1947</hi><hi rend="dot">.</hi></p>

<p rend="gatha1"> saddhiṃ uggahitaṃ dhammaṃ, sajjhāyati hi vaṭṭati.</p>

<p rend="gathalast">samameva yugaggāhaṃ, kathetuṃ gacchatopi ca..</p>

<p rend="centre">paṭhamaṃ.</p>

<p rend="hangnum" n="1948"><hi rend="paranum">1948</hi><hi rend="dot">.</hi></p>

<p rend="gatha1"> ekekassāpi <pb ed="M" n="0.0184"/> cakkassa, pathenāpi ca gacchato.</p>

<p rend="gathalast">uppathena samaṃ vāpi, gacchantasseva vaṭṭati..</p>

<p rend="centre">dutiyaṃ.</p>

<p rend="hangnum" n="1949"><hi rend="paranum">1949</hi><hi rend="dot">.</hi></p>

<p rend="gatha1"> tatiye natthi vattabbaṃ, catutthe harite pana.</p>

<p rend="gathalast">uccārādicatukkaṃ tu, karoto dukkaṭaṃ siyā..</p>

<p rend="hangnum" n="1950"><hi rend="paranum">1950</hi><hi rend="dot">.</hi></p>

<p rend="gatha1"> jīvarukkhassa yaṃ mūlaṃ, dissamānaṃ tu gacchati.</p>

<p rend="gathalast">sākhā vā bhūmilaggā taṃ, sabbaṃ haritameva hi..</p>

<p rend="hangnum" n="1951"><hi rend="paranum">1951</hi><hi rend="dot">.</hi></p>

<p rend="gatha1"> sace aharitaṃ ṭhānaṃ, pekkhantasseva bhikkhuno.</p>

<p rend="gathalast">vaccaṃ nikkhamatevassa, sahasā pana vaṭṭati..</p>

<p rend="hangnum" n="1952"><hi rend="paranum">1952</hi><hi rend="dot">.</hi></p>

<p rend="gatha1"> palālaṇḍupake vāpi, gomaye vāpi kismici.</p>

<p rend="gathalast">kattabbaṃ, haritaṃ pacchā, tamottharati vaṭṭati..</p>

<p rend="hangnum" n="1953"><hi rend="paranum">1953</hi><hi rend="dot">.</hi></p>

<p rend="gatha1"> kato aharite ṭhāne, haritaṃ eti vaṭṭati.</p>

<p rend="gathalast">siṅghāṇikā gatā ettha, kheḷeneva ca saṅgahaṃ..</p>

<p rend="centre">catutthaṃ.</p>

<p rend="hangnum" n="1954"><hi rend="paranum">1954</hi><hi rend="dot">.</hi></p>

<p rend="gatha1"> vaccakuṭisamuddādi-udakesupi <pb ed="V" n="0.0161"/> bhikkhuno.</p>

<p rend="gathalast">tesaṃ aparibhogattā, karoto natthi dukkaṭaṃ..</p>

<p rend="hangnum" n="1955"><hi rend="paranum">1955</hi><hi rend="dot">.</hi></p>

<p rend="gatha1"> deve pana ca vassante, udakoghe samantato.</p>

<p rend="gathalast">ajalaṃ alabhantena, jale kātumpi vaṭṭati..</p>

<p rend="centre">pañcamaṃ.</p>

<p rend="centre">aṭṭhamo vaggo.</p>

<p rend="hangnum" n="1956"><hi rend="paranum">1956</hi><hi rend="dot">.</hi></p>

<p rend="gatha1"> samuṭṭhānādayo <pb ed="M" n="0.0185"/> ñeyyā, sekhiyānaṃ panettha hi.</p>

<p rend="gathalast">ujjagghikādicattāri, kabaḷena mukhena ca..</p>

<p rend="hangnum" n="1957"><hi rend="paranum">1957</hi><hi rend="dot">.</hi></p>

<p rend="gatha1"> chamānīcāsanaṭṭhāna-pacchā uppathavā dasa.</p>

<p rend="gathalast">samuṭṭhānādayo tulyā, vuttā samanubhāsane..</p>

<p rend="hangnum" n="1958"><hi rend="paranum">1958</hi><hi rend="dot">.</hi></p>

<p rend="gatha1"> chattaṃ daṇḍāvudhaṃ satthaṃ, pādukāruḷhupāhanā.</p>

<p rend="gathalast">yānaṃ sayanapallattha-veṭhitoguṇṭhitāni ca..</p>

<p rend="hangnum" n="1959"><hi rend="paranum">1959</hi><hi rend="dot">.</hi></p>

<p rend="gatha1"> dhammadesanātulyāva, samuṭṭhānādinā pana.</p>

<p rend="gathalast">sūpodanena viññatti, theyyasatthasamaṃ mataṃ..</p>

<p rend="hangnum" n="1960"><hi rend="paranum">1960</hi><hi rend="dot">.</hi></p>

<p rend="gatha1"> avasesā tipaññāsa, samānā paṭhamena tu.</p>

<p rend="gathalast">sekhiyesupi sabbesu, anāpattāpadāsupi..</p>

<p rend="hangnum" n="1961"><hi rend="paranum">1961</hi><hi rend="dot">.</hi></p>

<p rend="gatha1"> ujjhānasaññike thūpī-kate sūpapaṭicchade.</p>

<p rend="gathalast">tīsu sikkhāpadesveva, gilāno na panāgato..</p>

<p rend="centre">sekhiyakathā.</p>

<p rend="hangnum" n="1962"><hi rend="paranum">1962</hi><hi rend="dot">.</hi></p>

<p rend="gatha1"> imaṃ viditvā vinaye vinicchayaṃ.</p>

<p rend="gatha2">visārado hoti, vinītamānaso.</p>

<p rend="gatha3">parehi so hoti ca duppadhaṃsiyo.</p>

<p rend="gathalast">tato hi sikkhe satataṃ samāhito..</p>

<p rend="hangnum" n="1963"><hi rend="paranum">1963</hi><hi rend="dot">.</hi></p>

<p rend="gatha1"> imaṃ <pb ed="V" n="0.0162"/> paramasaṃkaraṃ saṃkaraṃ.</p>

<p rend="gatha2">avecca savanāmataṃ nāmataṃ.</p>

<p rend="gatha3">paṭuttamadhike hite ke hi te.</p>

<p rend="gathalast">na yanti kalisāsane sāsane..</p>

<p rend="centre">iti vinayavinicchaye</p>

<p rend="centre">bhikkhuvibhaṅgakathā niṭṭhitā.</p>

<p rend="chapter">bhikkhunīvibhaṅgo</p>

<p rend="hangnum" n="1964"><hi rend="paranum">1964</hi><hi rend="dot">.</hi></p>

<p rend="gatha1"> bhikkhunīnaṃ <pb ed="M" n="0.0186"/><pb ed="V" n="0.0163"/> hitatthāya, vibhaṅgaṃ yaṃ jinobravi.</p>

<p rend="gathalast">tasmiṃ api samāsena, kiñcimattaṃ bhaṇāmahaṃ..</p>

<p rend="title">pārājikakathā</p>

<p rend="hangnum" n="1965"><hi rend="paranum">1965</hi><hi rend="dot">.</hi></p>

<p rend="gatha1"> chandaso methunaṃ dhammaṃ, paṭiseveyya yā pana.</p>

<p rend="gathalast">hoti pārājikā nāma, samaṇī sā pavuccati..</p>

<p rend="hangnum" n="1966"><hi rend="paranum">1966</hi><hi rend="dot">.</hi></p>

<p rend="gatha1"> manussapurisādīnaṃ, navannaṃ yassa kassaci.</p>

<p rend="gathalast">sajīvassāpyajīvassa, santhataṃ vā asanthataṃ..</p>

<p rend="hangnum" n="1967"><hi rend="paranum">1967</hi><hi rend="dot">.</hi></p>

<p rend="gatha1"> attano tividhe magge, yebhuyyakkhāyitādikaṃ.</p>

<p rend="gathalast">aṅgajātaṃ pavesentī, allokāse parājitā..</p>

<p rend="hangnum" n="1968"><hi rend="paranum">1968</hi><hi rend="dot">.</hi></p>

<p rend="gatha1"> ito paramavatvāva, sādhāraṇavinicchayaṃ.</p>

<p rend="gathalast">asādhāraṇamevāhaṃ, bhaṇissāmi samāsato..</p>

<p rend="hangnum" n="1969"><hi rend="paranum">1969</hi><hi rend="dot">.</hi></p>

<p rend="gatha1"> adhakkhakaṃ sarīrakaṃ, yadubbhajāṇumaṇḍalaṃ.</p>

<p rend="gathalast">sarīrakena ce tena, phuseyya bhikkhunī pana..</p>

<p rend="hangnum" n="1970"><hi rend="paranum">1970</hi><hi rend="dot">.</hi></p>

<p rend="gatha1"> avassutassāvassutā, manussapuggalassa yā.</p>

<p rend="gathalast">sarīramassa tena vā, phuṭṭhā pārājikā siyā..</p>

<p rend="hangnum" n="1971"><hi rend="paranum">1971</hi><hi rend="dot">.</hi></p>

<p rend="gatha1"> kapparassa panuddhampi, gahitaṃ ubbhajāṇunā.</p>

<p rend="gathalast">yathāvuttappakārena, kāyenānena attano..</p>

<p rend="hangnum" n="1972"><hi rend="paranum">1972</hi><hi rend="dot">.</hi></p>

<p rend="gatha1"> purisassa tathā kāya- paṭibaddhaṃ phusantiyā.</p>

<p rend="gathalast">tathā yathāparicchinna- kāyabaddhena attano..</p>

<p rend="hangnum" n="1973"><hi rend="paranum">1973</hi><hi rend="dot">.</hi></p>

<p rend="gatha1"> avasesena vā tassa, kāyaṃ kāyena attano.</p>

<p rend="gathalast">hoti thullaccayaṃ tassā, payoge purisassa ca..</p>

<p rend="hangnum" n="1974"><hi rend="paranum">1974</hi><hi rend="dot">.</hi></p>

<p rend="gatha1"> yakkhapetatiracchāna- paṇḍakānaṃ <pb ed="M" n="0.0187"/><pb ed="V" n="0.0164"/> adhakkhakaṃ.</p>

<p rend="gathalast">ubbhajāṇuṃ tathevassā, ubhatovassave sati..</p>

<p rend="hangnum" n="1975"><hi rend="paranum">1975</hi><hi rend="dot">.</hi></p>

<p rend="gatha1"> ekatovassave cāpi, thullaccayamudīritaṃ.</p>

<p rend="gathalast">avasese ca sabbattha, hoti āpatti dukkaṭaṃ..</p>

<p rend="hangnum" n="1976"><hi rend="paranum">1976</hi><hi rend="dot">.</hi></p>

<p rend="gatha1"> ubbhakkhakamadhojāṇu-maṇḍalaṃ pana yaṃ idha.</p>

<p rend="gathalast">kapparassa ca heṭṭhāpi, gataṃ ettheva saṅgahaṃ..</p>

<p rend="hangnum" n="1977"><hi rend="paranum">1977</hi><hi rend="dot">.</hi></p>

<p rend="gatha1"> kelāyati sace bhikkhu, saddhiṃ bhikkhuniyā pana.</p>

<p rend="gathalast">ubhinnaṃ kāyasaṃsagga-rāge sati hi bhikkhuno..</p>

<p rend="hangnum" n="1978"><hi rend="paranum">1978</hi><hi rend="dot">.</hi></p>

<p rend="gatha1"> hoti saṅghādisesova, nāso bhikkhuniyā siyā.</p>

<p rend="gathalast">kāyasaṃsaggarāgo ca, sace bhikkhuniyā siyā..</p>

<p rend="hangnum" n="1979"><hi rend="paranum">1979</hi><hi rend="dot">.</hi></p>

<p rend="gatha1"> bhikkhuno methuno rāgo, gehapemampi vā bhave.</p>

<p rend="gathalast">tassā thullaccayaṃ vuttaṃ, bhikkhuno hoti dukkaṭaṃ..</p>

<p rend="hangnum" n="1980"><hi rend="paranum">1980</hi><hi rend="dot">.</hi></p>

<p rend="gatha1"> ubhinnaṃ methune rāge, gehapemepi vā sati.</p>

<p rend="gathalast">avisesena niddiṭṭhaṃ, ubhinnaṃ dukkaṭaṃ pana..</p>

<p rend="hangnum" n="1981"><hi rend="paranum">1981</hi><hi rend="dot">.</hi></p>

<p rend="gatha1"> yassa yattha manosuddhaṃ, tassa tattha na dosatā.</p>

<p rend="gathalast">ubhinnampi anāpatti, ubhinnaṃ cittasuddhiyā..</p>

<p rend="hangnum" n="1982"><hi rend="paranum">1982</hi><hi rend="dot">.</hi></p>

<p rend="gatha1"> kāyasaṃsaggarāgena, bhinditvā paṭhamaṃ pana.</p>

<p rend="gathalast">pacchā dūseti ce neva, hoti bhikkhunidūsako..</p>

<p rend="hangnum" n="1983"><hi rend="paranum">1983</hi><hi rend="dot">.</hi></p>

<p rend="gatha1"> atha bhikkhuniyā phuṭṭho, sādiyantova cetasā.</p>

<p rend="gathalast">niccalo hoti ce bhikkhu, na hotāpatti bhikkhuno..</p>

<p rend="hangnum" n="1984"><hi rend="paranum">1984</hi><hi rend="dot">.</hi></p>

<p rend="gatha1"> bhikkhunī bhikkhunā phuṭṭhā, sace hotipi niccalā.</p>

<p rend="gathalast">adhivāseti samphassaṃ, tassā pārājikaṃ siyā..</p>

<p rend="hangnum" n="1985"><hi rend="paranum">1985</hi><hi rend="dot">.</hi></p>

<p rend="gatha1"> tathā thullaccayaṃ khette, dukkaṭañca viniddise.</p>

<p rend="gathalast">vuttattā ‘‘kāyasaṃsaggaṃ, sādiyeyyā’’ti satthunā..</p>

<p rend="hangnum" n="1986"><hi rend="paranum">1986</hi><hi rend="dot">.</hi></p>

<p rend="gatha1"> tassā kriyasamuṭṭhānaṃ, evaṃ sati na dissati.</p>

<p rend="gathalast">idaṃ tabbahuleneva, nayena paridīpitaṃ..</p>

<p rend="hangnum" n="1987"><hi rend="paranum">1987</hi><hi rend="dot">.</hi></p>

<p rend="gatha1"> anāpatti <pb ed="M" n="0.0188"/> asañcicca, ajānitvāmasantiyā.</p>

<p rend="gathalast">sati āmasane tassā, phassaṃ vāsādiyantiyā..</p>

<p rend="hangnum" n="1988"><hi rend="paranum">1988</hi><hi rend="dot">.</hi></p>

<p rend="gatha1"> vedanaṭṭāya <pb ed="V" n="0.0165"/> vā khitta-cittāyummattikāya vā.</p>

<p rend="gathalast">samuṭṭhānādayo tulyā, paṭhamantimavatthunā..</p>

<p rend="centre">ubbhajāṇumaṇḍalakathā.</p>

<p rend="hangnum" n="1989"><hi rend="paranum">1989</hi><hi rend="dot">.</hi></p>

<p rend="gatha1"> pārājikattaṃ jānanti, saliṅge tu ṭhitāya hi.</p>

<p rend="gathalast">‘‘na kassaci parassāhaṃ, ārocessāmi dāni’’ti..</p>

<p rend="hangnum" n="1990"><hi rend="paranum">1990</hi><hi rend="dot">.</hi></p>

<p rend="gatha1"> dhure nikkhittamattasmiṃ, sā ca pārājikā siyā.</p>

<p rend="gathalast">ayaṃ vajjapaṭicchādi- nāmikā pana nāmato..</p>

<p rend="hangnum" n="1991"><hi rend="paranum">1991</hi><hi rend="dot">.</hi></p>

<p rend="gatha1"> sesaṃ sappāṇavaggasmiṃ, duṭṭhullena samaṃ naye.</p>

<p rend="gathalast">viseso tatra pācitti, idha pārājikaṃ siyā..</p>

<p rend="centre">vajjapaṭicchādikathā.</p>

<p rend="hangnum" n="1992"><hi rend="paranum">1992</hi><hi rend="dot">.</hi></p>

<p rend="gatha1"> saṅghenukkhittako bhikkhu, ṭhito ukkhepane pana.</p>

<p rend="gathalast">yaṃdiṭṭhiko ca so tassā, diṭṭhiyā gahaṇena taṃ..</p>

<p rend="hangnum" n="1993"><hi rend="paranum">1993</hi><hi rend="dot">.</hi></p>

<p rend="gatha1"> anuvatteyya yā bhikkhuṃ, bhikkhunī sā visumpi ca.</p>

<p rend="gathalast">saṅghamajjhepi aññāhi, vuccamānā tatheva ca..</p>

<p rend="hangnum" n="1994"><hi rend="paranum">1994</hi><hi rend="dot">.</hi></p>

<p rend="gatha1"> acajantīva taṃ vatthuṃ, gahetvā yadi tiṭṭhati.</p>

<p rend="gathalast">tassa kammassa osāne, ukkhittassānuvattikā..</p>

<p rend="hangnum" n="1995"><hi rend="paranum">1995</hi><hi rend="dot">.</hi></p>

<p rend="gatha1"> hoti pārājikāpannā, hotāsākiyadhītarā.</p>

<p rend="gathalast">puna appaṭisandheyā, dvidhā bhinnā silā viya..</p>

<p rend="hangnum" n="1996"><hi rend="paranum">1996</hi><hi rend="dot">.</hi></p>

<p rend="gatha1"> adhamme pana kammasmiṃ, niddiṭṭhaṃ tikadukkaṭaṃ.</p>

<p rend="gathalast">samuṭṭhānādayo sabbe, vuttā samanubhāsane..</p>

<p rend="centre">ukkhittānuvattikakathā.</p>

<p rend="hangnum" n="1997"><hi rend="paranum">1997</hi><hi rend="dot">.</hi></p>

<p rend="gatha1"> apārājikakhettassa<pb ed="M" n="0.0189"/>, gahaṇaṃ yassa kassaci.</p>

<p rend="gathalast">aṅgassa pana taṃ hattha-ggahaṇanti pavuccati..</p>

<p rend="hangnum" n="1998"><hi rend="paranum">1998</hi><hi rend="dot">.</hi></p>

<p rend="gatha1"> pārutassa nivatthassa, gahaṇaṃ yassa kassaci.</p>

<p rend="gathalast">etaṃ saṅghāṭiyā kaṇṇa-ggahaṇanti pavuccati..</p>

<p rend="hangnum" n="1999"><hi rend="paranum">1999</hi><hi rend="dot">.</hi></p>

<p rend="gatha1"> kāyasaṃsaggasaṅkhāta-asaddhammassa <pb ed="V" n="0.0166"/> kāraṇā.</p>

<p rend="gathalast">bhikkhunī hatthapāsasmiṃ, tiṭṭheyya purisassa vā..</p>

<p rend="hangnum" n="2000"><hi rend="paranum">2000</hi><hi rend="dot">.</hi></p>

<p rend="gatha1"> sallapeyya tathā tattha, ṭhatvā tu purisena vā.</p>

<p rend="gathalast">saṅketaṃ vāpi gaccheyya, iccheyyā gamanassa vā..</p>

<p rend="hangnum" n="2001"><hi rend="paranum">2001</hi><hi rend="dot">.</hi></p>

<p rend="gatha1"> tadatthāya paṭicchanna-ṭṭhānañca paviseyya vā.</p>

<p rend="gathalast">upasaṃhareyya kāyaṃ vā, hatthapāse ṭhitā pana..</p>

<p rend="hangnum" n="2002"><hi rend="paranum">2002</hi><hi rend="dot">.</hi></p>

<p rend="gatha1"> ayamassamaṇī hoti, vinaṭṭhā aṭṭhavatthukā.</p>

<p rend="gathalast">abhabbā punaruḷhāya, chinno tālova matthake..</p>

<p rend="hangnum" n="2003"><hi rend="paranum">2003</hi><hi rend="dot">.</hi></p>

<p rend="gatha1"> anulomena vā vatthuṃ, paṭilomena vā cutā.</p>

<p rend="gathalast">aṭṭhamaṃ paripūrentī, tathekantarikāya vā..</p>

<p rend="hangnum" n="2004"><hi rend="paranum">2004</hi><hi rend="dot">.</hi></p>

<p rend="gatha1"> athādito panekaṃ vā, dve vā tīṇipi satta vā.</p>

<p rend="gathalast">satakkhattumpi pūrentī, neva pārājikā siyā..</p>

<p rend="hangnum" n="2005"><hi rend="paranum">2005</hi><hi rend="dot">.</hi></p>

<p rend="gatha1"> āpattiyo panāpannā, desetvā tāhi muccati.</p>

<p rend="gathalast">dhuranikkhepanaṃ katvā, desitā gaṇanūpikā..</p>

<p rend="hangnum" n="2006"><hi rend="paranum">2006</hi><hi rend="dot">.</hi></p>

<p rend="gatha1"> na hotāpattiyā aṅgaṃ, saussāhāya desitā.</p>

<p rend="gathalast">desanāgaṇanaṃ neti, desitāpi adesitā..</p>

<p rend="hangnum" n="2007"><hi rend="paranum">2007</hi><hi rend="dot">.</hi></p>

<p rend="gatha1"> anāpatti asañcicca, ajānitvā karontiyā.</p>

<p rend="gathalast">samuṭṭhānādayo sabbe, anantarasamā matā..</p>

<p rend="hangnum" n="2008"><hi rend="paranum">2008</hi><hi rend="dot">.</hi></p>

<p rend="gatha1"> ‘‘asaddhammo’’ti nāmettha, kāyasaṃsagganāmako.</p>

<p rend="gathalast">ayamuddisito attho, sabbaaṭṭhakathāsupi..</p>

<p rend="hangnum" n="2009"><hi rend="paranum">2009</hi><hi rend="dot">.</hi></p>

<p rend="gatha1"> viññū <pb ed="M" n="0.0190"/> paṭibalo kāya-saṃsaggaṃ paṭipajjituṃ.</p>

<p rend="gathalast">kāyasaṃsaggabhāve tu, sādhakaṃ vacanaṃ idaṃ..</p>

<p rend="centre">aṭṭhavatthukakathā.</p>

<p rend="hangnum" n="2010"><hi rend="paranum">2010</hi><hi rend="dot">.</hi></p>

<p rend="gatha1"> avassutā paṭicchādī, ukkhittā aṭṭhavatthukā.</p>

<p rend="gathalast">asādhāraṇapaññattā, catassova mahesinā..</p>

<p rend="centre">pārājikakathā niṭṭhitā.</p>

<p rend="title">saṅghādisesakathā</p>

<p rend="hangnum" n="2011"><hi rend="paranum">2011</hi><hi rend="dot">.</hi></p>

<p rend="gatha1"> yā <pb ed="V" n="0.0167"/> pana bhikkhunī ussayavādā.</p>

<p rend="gatha2">aṭṭakarī mukharī vihareyya.</p>

<p rend="gatha3">yena kenaci narenidha saddhiṃ.</p>

<p rend="gathalast">sā garukaṃ kira dosamupeti..</p>

<p rend="hangnum" n="2012"><hi rend="paranum">2012</hi><hi rend="dot">.</hi></p>

<p rend="gatha1"> sakkhiṃ vāpi sahāyaṃ vā, pariyesati dukkaṭaṃ.</p>

<p rend="gathalast">pade pade tathā aṭṭaṃ, kātuṃ gacchantiyāpi ca..</p>

<p rend="hangnum" n="2013"><hi rend="paranum">2013</hi><hi rend="dot">.</hi></p>

<p rend="gatha1"> āroceti sace pubbaṃ, bhikkhunī attano kathaṃ.</p>

<p rend="gathalast">disvā vohārikaṃ tassā, hoti āpatti dukkaṭaṃ..</p>

<p rend="hangnum" n="2014"><hi rend="paranum">2014</hi><hi rend="dot">.</hi></p>

<p rend="gatha1"> āroceti sace pacchā, itaro attano kathaṃ.</p>

<p rend="gathalast">hoti bhikkhuniyā tassā, thullaccayamanantaraṃ..</p>

<p rend="hangnum" n="2015"><hi rend="paranum">2015</hi><hi rend="dot">.</hi></p>

<p rend="gatha1"> ārocetitaro pubbaṃ, sace so attano kathaṃ.</p>

<p rend="gathalast">pacchā bhikkhunī ce pubba-sadisova vinicchayo..</p>

<p rend="hangnum" n="2016"><hi rend="paranum">2016</hi><hi rend="dot">.</hi></p>

<p rend="gatha1"> ‘‘ārocehī’’ti vuttā ce, ‘‘kathaṃ tava mamāpi ca’’.</p>

<p rend="gathalast">ārocetu yathākāmaṃ, paṭhame dukkaṭaṃ siyā..</p>

<p rend="hangnum" n="2017"><hi rend="paranum">2017</hi><hi rend="dot">.</hi></p>

<p rend="gatha1"> dutiyārocane <pb ed="M" n="0.0191"/> tassā, thullaccayamudīritaṃ.</p>

<p rend="gathalast">upāsakena vuttepi, ayameva vinicchayo..</p>

<p rend="hangnum" n="2018"><hi rend="paranum">2018</hi><hi rend="dot">.</hi></p>

<p rend="gatha1"> ārocitakathaṃ sutvā, ubhinnampi yathā tathā.</p>

<p rend="gathalast">vinicchaye kate tehi, aṭṭe pana ca niṭṭhite..</p>

<p rend="hangnum" n="2019"><hi rend="paranum">2019</hi><hi rend="dot">.</hi></p>

<p rend="gatha1"> aṭṭassa pariyosāne, jaye bhikkhuniyā pana.</p>

<p rend="gathalast">parājayepi vā tassā, hoti saṅghādisesatā..</p>

<p rend="hangnum" n="2020"><hi rend="paranum">2020</hi><hi rend="dot">.</hi></p>

<p rend="gatha1"> dūtaṃ vāpi pahiṇitvā, āgantvāna sayampi vā.</p>

<p rend="gathalast">paccatthikamanussehi, ākaḍḍhīyati yā pana..</p>

<p rend="hangnum" n="2021"><hi rend="paranum">2021</hi><hi rend="dot">.</hi></p>

<p rend="gatha1"> ārāme pana aññehi, anācāraṃ kataṃ sace.</p>

<p rend="gathalast">anodissa paraṃ kiñci, rakkhaṃ yācati tattha yā..</p>

<p rend="hangnum" n="2022"><hi rend="paranum">2022</hi><hi rend="dot">.</hi></p>

<p rend="gatha1"> yāya <pb ed="V" n="0.0168"/> kiñci avuttāva, dhammaṭṭhā sayameva tu.</p>

<p rend="gathalast">sutvā taṃ aññato aṭṭaṃ, niṭṭhāpenti sace pana..</p>

<p rend="hangnum" n="2023"><hi rend="paranum">2023</hi><hi rend="dot">.</hi></p>

<p rend="gatha1"> tassā, ummattikādīna-manāpatti pakāsitā.</p>

<p rend="gathalast">kathinena samuṭṭhānaṃ, tulyaṃ sakiriyaṃ idaṃ..</p>

<p rend="centre">aṭṭakārikathā.</p>

<p rend="hangnum" n="2024"><hi rend="paranum">2024</hi><hi rend="dot">.</hi></p>

<p rend="gatha1"> jānantī bhikkhunī coriṃ, vajjhaṃ viditameva yā.</p>

<p rend="gathalast">saṅghaṃ anapaloketvā, rājānaṃ gaṇameva vā..</p>

<p rend="hangnum" n="2025"><hi rend="paranum">2025</hi><hi rend="dot">.</hi></p>

<p rend="gatha1"> vuṭṭhāpeyya vinā kappaṃ, corivuṭṭhāpanaṃ pana.</p>

<p rend="gathalast">saṅghādisesamāpatti-māpannā nāma hoti sā..</p>

<p rend="hangnum" n="2026"><hi rend="paranum">2026</hi><hi rend="dot">.</hi></p>

<p rend="gatha1"> pañcamāsagghanaṃ yāya, haritaṃ parasantakaṃ.</p>

<p rend="gathalast">atirekagghanaṃ vāpi, ayaṃ ‘‘corī’’ti vuccati..</p>

<p rend="hangnum" n="2027"><hi rend="paranum">2027</hi><hi rend="dot">.</hi></p>

<p rend="gatha1"> bhikkhunīsu panaññāsu, titthiyesupi vā tathā.</p>

<p rend="gathalast">yā pabbajitapubbā sā, ayaṃ ‘‘kappā’’ti vuccati..</p>

<p rend="hangnum" n="2028"><hi rend="paranum">2028</hi><hi rend="dot">.</hi></p>

<p rend="gatha1"> vuṭṭhāpeti <pb ed="M" n="0.0192"/> ca yā coriṃ, ṭhapetvā kappamevidaṃ.</p>

<p rend="gathalast">sace ācariniṃ pattaṃ, cīvaraṃ pariyesati..</p>

<p rend="hangnum" n="2029"><hi rend="paranum">2029</hi><hi rend="dot">.</hi></p>

<p rend="gatha1"> sammannati ca sīmaṃ vā, tassā āpatti dukkaṭaṃ.</p>

<p rend="gathalast">ñattiyā dukkaṭaṃ dvīhi, kammavācāhi ca dvayaṃ..</p>

<p rend="hangnum" n="2030"><hi rend="paranum">2030</hi><hi rend="dot">.</hi></p>

<p rend="gatha1"> thullaccayassa, kammante, garukaṃ niddise budho.</p>

<p rend="gathalast">gaṇo ācarinī ceva, na ca muccati dukkaṭaṃ..</p>

<p rend="hangnum" n="2031"><hi rend="paranum">2031</hi><hi rend="dot">.</hi></p>

<p rend="gatha1"> anāpatti ajānantī, vuṭṭhāpeti, tatheva ca.</p>

<p rend="gathalast">kappaṃ vā apaloketvā, tassā ummattikāya vā..</p>

<p rend="hangnum" n="2032"><hi rend="paranum">2032</hi><hi rend="dot">.</hi></p>

<p rend="gatha1"> corivuṭṭhāpanaṃ nāma, jāyate vācacittato.</p>

<p rend="gathalast">kāyavācādito ceva, sacittañca kriyākriyaṃ..</p>

<p rend="centre">corivuṭṭhāpanakathā.</p>

<p rend="hangnum" n="2033"><hi rend="paranum">2033</hi><hi rend="dot">.</hi></p>

<p rend="gatha1"> gāmantaraṃ nadīpāraṃ, gaccheyyekāva yā sace.</p>

<p rend="gathalast">ohīyeyya gaṇamhā vā, rattiṃ vippavaseyya vā..</p>

<p rend="hangnum" n="2034"><hi rend="paranum">2034</hi><hi rend="dot">.</hi></p>

<p rend="gatha1"> paṭhamāpattikaṃ <pb ed="V" n="0.0169"/> dhammaṃ, sāpannā garukaṃ siyā.</p>

<p rend="gathalast">sakagāmā anāpatti, ñātabbā nikkhamantiyā..</p>

<p rend="hangnum" n="2035"><hi rend="paranum">2035</hi><hi rend="dot">.</hi></p>

<p rend="gatha1"> nikkhamitvā tato aññaṃ, gāmaṃ gacchantiyā pana.</p>

<p rend="gathalast">dukkaṭaṃ padavārena, veditabbaṃ vibhāvinā..</p>

<p rend="hangnum" n="2036"><hi rend="paranum">2036</hi><hi rend="dot">.</hi></p>

<p rend="gatha1"> ekena padavārena, gāmassa itarassa ca.</p>

<p rend="gathalast">parikkhepe atikkante, upacārokkamepi vā..</p>

<p rend="hangnum" n="2037"><hi rend="paranum">2037</hi><hi rend="dot">.</hi></p>

<p rend="gatha1"> thullaccayaṃ atikkante, okkante dutiyena tu.</p>

<p rend="gathalast">pādena garukāpatti, hoti bhikkhuniyā pana..</p>

<p rend="hangnum" n="2038"><hi rend="paranum">2038</hi><hi rend="dot">.</hi></p>

<p rend="gatha1"> nikkhamitvā sace pacchā, sakaṃ gāmaṃ visantiyā.</p>

<p rend="gathalast">ayameva nayo ñeyyo, vaticchiddena vā tathā..</p>

<p rend="hangnum" n="2039"><hi rend="paranum">2039</hi><hi rend="dot">.</hi></p>

<p rend="gatha1"> pākārena <pb ed="M" n="0.0193"/> vihārassa, bhūmiṃ tu pavisantiyā.</p>

<p rend="gathalast">kappiyanti paviṭṭhattā, na doso koci vijjati..</p>

<p rend="hangnum" n="2040"><hi rend="paranum">2040</hi><hi rend="dot">.</hi></p>

<p rend="gatha1"> bhikkhunīnaṃ vihārassa, bhūmi tāsaṃ tu kappiyā.</p>

<p rend="gathalast">hoti bhikkhuvihārassa, bhūmi tāsamakappiyā..</p>

<p rend="hangnum" n="2041"><hi rend="paranum">2041</hi><hi rend="dot">.</hi></p>

<p rend="gatha1"> hatthiassarathādīhi, iddhiyā vā visantiyā.</p>

<p rend="gathalast">anāpatti siyāpatti, padasā gamane pana..</p>

<p rend="hangnum" n="2042"><hi rend="paranum">2042</hi><hi rend="dot">.</hi></p>

<p rend="gatha1"> yaṃ kiñci sakagāmaṃ vā, paragāmampi vā tathā.</p>

<p rend="gathalast">bahigāme pana ṭhatvā, āpatti pavisantiyā..</p>

<p rend="hangnum" n="2043"><hi rend="paranum">2043</hi><hi rend="dot">.</hi></p>

<p rend="gatha1"> lakkhaṇenupapannāya, nadiyā dutiyaṃ vinā.</p>

<p rend="gathalast">pāraṃ gacchati yā tīraṃ, tassā samaṇiyā pana..</p>

<p rend="hangnum" n="2044"><hi rend="paranum">2044</hi><hi rend="dot">.</hi></p>

<p rend="gatha1"> paṭhamaṃ uddharitvāna, pādaṃ tīre ṭhapentiyā.</p>

<p rend="gathalast">hoti thullaccayāpatti, dutiyātikkame garu..</p>

<p rend="hangnum" n="2045"><hi rend="paranum">2045</hi><hi rend="dot">.</hi></p>

<p rend="gatha1"> antaranadiyaṃyeva, saddhiṃ dutiyikāya hi.</p>

<p rend="gathalast">bhaṇḍitvā orimaṃ tīraṃ, tathā paccuttarantiyā..</p>

<p rend="hangnum" n="2046"><hi rend="paranum">2046</hi><hi rend="dot">.</hi></p>

<p rend="gatha1"> iddhiyā setunā nāvā-yānarajjūhi vā pana.</p>

<p rend="gathalast">evampi ca paraṃ tīraṃ, anāpattuttarantiyā..</p>

<p rend="hangnum" n="2047"><hi rend="paranum">2047</hi><hi rend="dot">.</hi></p>

<p rend="gatha1"> nhāyituṃ pivituṃ vāpi, otiṇṇātha nadiṃ puna.</p>

<p rend="gathalast">padasāvorimaṃ tīraṃ, paccuttarati vaṭṭati..</p>

<p rend="hangnum" n="2048"><hi rend="paranum">2048</hi><hi rend="dot">.</hi></p>

<p rend="gatha1"> padasā <pb ed="V" n="0.0170"/> otaritvāna, nadiṃ uttaraṇe pana.</p>

<p rend="gathalast">ārohitvā tathā setuṃ, anāpattuttarantiyā..</p>

<p rend="hangnum" n="2049"><hi rend="paranum">2049</hi><hi rend="dot">.</hi></p>

<p rend="gatha1"> setunā upagantvā vā, yānākāsehi vā sace.</p>

<p rend="gathalast">yāti uttaraṇe kāle, padasā garukaṃ phuse..</p>

<p rend="hangnum" n="2050"><hi rend="paranum">2050</hi><hi rend="dot">.</hi></p>

<p rend="gatha1"> nadiyā pārimaṃ tīraṃ, ito orimatīrato.</p>

<p rend="gathalast">ullaṅghitvāna vegena, anāpattuttarantiyā..</p>

<p rend="hangnum" n="2051"><hi rend="paranum">2051</hi><hi rend="dot">.</hi></p>

<p rend="gatha1"> piṭṭhiyaṃ vā nisīditvā, khandhe vā uttarantiyā.</p>

<p rend="gathalast">hatthasaṅghātane vāpi, dussayānepi vaṭṭati..</p>

<p rend="hangnum" n="2052"><hi rend="paranum">2052</hi><hi rend="dot">.</hi></p>

<p rend="gatha1"> ‘‘pureruṇodayāyeva<pb ed="M" n="0.0194"/>, pāsaṃ dutiyikāya hi.</p>

<p rend="gathalast">gamissāmī’’ti ābhogaṃ, vinā bhikkhuniyā pana..</p>

<p rend="hangnum" n="2053"><hi rend="paranum">2053</hi><hi rend="dot">.</hi></p>

<p rend="gatha1"> ekagabbhepi vā hattha-pāsaṃ dutiyikāya hi.</p>

<p rend="gathalast">atikkamma siyāpatti, aruṇaṃ uṭṭhapentiyā..</p>

<p rend="hangnum" n="2054"><hi rend="paranum">2054</hi><hi rend="dot">.</hi></p>

<p rend="gatha1"> ‘‘gamissāmī’’ti ābhogaṃ, katvā gacchantiyā pana.</p>

<p rend="gathalast">na doso dutiyā pāsaṃ, uṭṭheti aruṇaṃ sace..</p>

<p rend="hangnum" n="2055"><hi rend="paranum">2055</hi><hi rend="dot">.</hi></p>

<p rend="gatha1"> indakhīlamatikkamma, araññaṃ ettha dīpitaṃ.</p>

<p rend="gathalast">gāmato bahi nikkhamma, tassā dutiyikāya tu..</p>

<p rend="hangnum" n="2056"><hi rend="paranum">2056</hi><hi rend="dot">.</hi></p>

<p rend="gatha1"> dassanassupacāraṃ tu, jānitvā vijahantiyā.</p>

<p rend="gathalast">hoti thullaccayāpatti, jahite garukaṃ siyā..</p>

<p rend="hangnum" n="2057"><hi rend="paranum">2057</hi><hi rend="dot">.</hi></p>

<p rend="gatha1"> sāṇipākārapākāra-taruantarite pana.</p>

<p rend="gathalast">savanassupacārepi, sati āpatti hoti hi..</p>

<p rend="hangnum" n="2058"><hi rend="paranum">2058</hi><hi rend="dot">.</hi></p>

<p rend="gatha1"> ajjhokāse tu dūrepi, dassanassupacāratā.</p>

<p rend="gathalast">hoti, ettha kathaṃ dhamma-savanārocane viya..</p>

<p rend="hangnum" n="2059"><hi rend="paranum">2059</hi><hi rend="dot">.</hi></p>

<p rend="gatha1"> maggamūḷhassa saddena, viya kūjantiyā pana.</p>

<p rend="gathalast">‘‘ayye’’ti tassā saddassa, savanātikkamepi ca..</p>

<p rend="hangnum" n="2060"><hi rend="paranum">2060</hi><hi rend="dot">.</hi></p>

<p rend="gatha1"> hoti, bhikkhuniyāpatti, garukā evarūpake.</p>

<p rend="gathalast">ettha bhikkhunī ekāpi, gaṇāyevāti vuccati..</p>

<p rend="hangnum" n="2061"><hi rend="paranum">2061</hi><hi rend="dot">.</hi></p>

<p rend="gatha1"> ohīyitvātha gacchantī, ‘‘pāpuṇissāmi dānihaṃ’’.</p>

<p rend="gathalast">iccevaṃ tu saussāhā, anubandhati vaṭṭati..</p>

<p rend="hangnum" n="2062"><hi rend="paranum">2062</hi><hi rend="dot">.</hi></p>

<p rend="gatha1"> dvinnaṃ <pb ed="V" n="0.0171"/> maggaṃ gacchantīnaṃ, ekā gantuṃ no sakkoti.</p>

<p rend="gathalast">ussāhassacchedaṃ katvā, ohīnā ce tassāpatti..</p>

<p rend="hangnum" n="2063"><hi rend="paranum">2063</hi><hi rend="dot">.</hi></p>

<p rend="gatha1"> itarāpi sace yāti, ‘‘ohīyatu aya’’nti ca.</p>

<p rend="gathalast">hoti tassāpi āpatti, saussāhā na hoti ce..</p>

<p rend="hangnum" n="2064"><hi rend="paranum">2064</hi><hi rend="dot">.</hi></p>

<p rend="gatha1"> gacchantīsu tathā dvīsu, purimā yāti ekakaṃ.</p>

<p rend="gathalast">aññaṃ pana sace maggaṃ, pacchimāpi ca gaṇhati..</p>

<p rend="hangnum" n="2065"><hi rend="paranum">2065</hi><hi rend="dot">.</hi></p>

<p rend="gatha1"> ekissā <pb ed="M" n="0.0195"/> pana pakkanta-ṭṭhāne tiṭṭhati cetarā.</p>

<p rend="gathalast">tasmā tattha ubhinnampi, anāpatti pakāsitā..</p>

<p rend="hangnum" n="2066"><hi rend="paranum">2066</hi><hi rend="dot">.</hi></p>

<p rend="gatha1"> aruṇuggamanā pubbe, nikkhamitvā sagāmato.</p>

<p rend="gathalast">aruṇuggamane kāle, gāmantaragatāya hi..</p>

<p rend="hangnum" n="2067"><hi rend="paranum">2067</hi><hi rend="dot">.</hi></p>

<p rend="gatha1"> atikkamantiyā pāraṃ, nadiyā dutiyikaṃ vinā.</p>

<p rend="gathalast">āpattiyo catassopi, honti ekakkhaṇe pana..</p>

<p rend="hangnum" n="2068"><hi rend="paranum">2068</hi><hi rend="dot">.</hi></p>

<p rend="gatha1"> pakkantā vāpi vibbhantā, yātā petānaṃ lokaṃ vā.</p>

<p rend="gathalast">pakkhasaṅkantā vā naṭṭhā, saddhiṃ yātā sā ce hoti..</p>

<p rend="hangnum" n="2069"><hi rend="paranum">2069</hi><hi rend="dot">.</hi></p>

<p rend="gatha1"> gāmantarokkamādīni, cattāripi karontiyā.</p>

<p rend="gathalast">anāpattīti ñātabbaṃ, evaṃ ummattikāyapi..</p>

<p rend="hangnum" n="2070"><hi rend="paranum">2070</hi><hi rend="dot">.</hi></p>

<p rend="gatha1"> rattiyaṃ vippavāsaṃ tu, hatthapāsova rakkhati.</p>

<p rend="gathalast">agāmake araññe tu, gaṇā ohīyanaṃ mataṃ..</p>

<p rend="hangnum" n="2071"><hi rend="paranum">2071</hi><hi rend="dot">.</hi></p>

<p rend="gatha1"> sakagāme yathākāmaṃ, divā ca vicarantiyā.</p>

<p rend="gathalast">cattāropi ca saṅghādi-sesā tassā na vijjare..</p>

<p rend="hangnum" n="2072"><hi rend="paranum">2072</hi><hi rend="dot">.</hi></p>

<p rend="gatha1"> samuṭṭhānādayo tulyā, paṭhamantimavatthunā.</p>

<p rend="gathalast">sacittaṃ kāyakammañca, ticittañca tivedanaṃ..</p>

<p rend="centre">gāmantaragamanakathā.</p>

<p rend="hangnum" n="2073"><hi rend="paranum">2073</hi><hi rend="dot">.</hi></p>

<p rend="gatha1"> sīmāsammutiyā ceva, gaṇassa pariyesane.</p>

<p rend="gathalast">ñattiyā dukkaṭaṃ, dvīhi, honti thullaccayā duve..</p>

<p rend="hangnum" n="2074"><hi rend="paranum">2074</hi><hi rend="dot">.</hi></p>

<p rend="gatha1"> kammassa pariyosāne, hoti saṅghādisesatā.</p>

<p rend="gathalast">tikasaṅghādisesaṃ tu, adhamme tikadukkaṭaṃ..</p>

<p rend="hangnum" n="2075"><hi rend="paranum">2075</hi><hi rend="dot">.</hi></p>

<p rend="gatha1"> pucchitvā <pb ed="V" n="0.0172"/> kārakaṃ saṅghaṃ, chandaṃ datvā gaṇassa vā.</p>

<p rend="gathalast">vatte vā pana vattantiṃ, asante kārakepi vā..</p>

<p rend="hangnum" n="2076"><hi rend="paranum">2076</hi><hi rend="dot">.</hi></p>

<p rend="gatha1"> bhikkhuniṃ <pb ed="M" n="0.0196"/> pana ukkhittaṃ, yā osāreti bhikkhunī.</p>

<p rend="gathalast">tassā ummattikādīna-manāpatti pakāsitā..</p>

<p rend="hangnum" n="2077"><hi rend="paranum">2077</hi><hi rend="dot">.</hi></p>

<p rend="gatha1"> saṅghabhedasamā vuttā, samuṭṭhānādayo nayā.</p>

<p rend="gathalast">kriyākriyamidaṃ vuttaṃ, ayameva visesatā..</p>

<p rend="centre">catutthaṃ.</p>

<p rend="hangnum" n="2078"><hi rend="paranum">2078</hi><hi rend="dot">.</hi></p>

<p rend="gatha1"> sayaṃ avassutā tathā, avassutassa hatthato.</p>

<p rend="gathalast">manussapuggalassa ce, yadeva kiñci gaṇhati..</p>

<p rend="hangnum" n="2079"><hi rend="paranum">2079</hi><hi rend="dot">.</hi></p>

<p rend="gatha1"> āmisaṃ, gahaṇe tassā.</p>

<p rend="gatha2">thullaccayamudīritaṃ.</p>

<p rend="gatha3">ajjhohāresu saṅghādi-.</p>

<p rend="gathalast">sesā honti payogato..</p>

<p rend="hangnum" n="2080"><hi rend="paranum">2080</hi><hi rend="dot">.</hi></p>

<p rend="gatha1"> ekatovassute kiñci, paṭiggaṇhati, dukkaṭaṃ.</p>

<p rend="gathalast">ajjhohārappayogesu, thullaccayacayo siyā..</p>

<p rend="hangnum" n="2081"><hi rend="paranum">2081</hi><hi rend="dot">.</hi></p>

<p rend="gatha1"> yakkhapetatiracchāna-paṇḍakānañca hatthato.</p>

<p rend="gathalast">manussaviggahānampi, ubhatovassute tathā..</p>

<p rend="hangnum" n="2082"><hi rend="paranum">2082</hi><hi rend="dot">.</hi></p>

<p rend="gatha1"> ekatovassute ettha, udake dantakaṭṭhake.</p>

<p rend="gathalast">gahaṇe paribhoge ca, sabbatthāpi ca dukkaṭaṃ..</p>

<p rend="hangnum" n="2083"><hi rend="paranum">2083</hi><hi rend="dot">.</hi></p>

<p rend="gatha1"> ubhayāvassutābhāve, na doso yadi gaṇhati.</p>

<p rend="gathalast">‘‘avassuto na cāya’’nti, ñatvā gaṇhati yā pana..</p>

<p rend="hangnum" n="2084"><hi rend="paranum">2084</hi><hi rend="dot">.</hi></p>

<p rend="gatha1"> tassā ummattikādīna-manāpatti pakāsitā.</p>

<p rend="gathalast">samuṭṭhānādayo tulyā, paṭhamantimavatthunā..</p>

<p rend="centre">pañcamaṃ.</p>

<p rend="hangnum" n="2085"><hi rend="paranum">2085</hi><hi rend="dot">.</hi></p>

<p rend="gatha1"> uyyojane panekissā, itarissā paṭiggahe.</p>

<p rend="gathalast">dukkaṭāni ca bhogesu, thullaccayagaṇo siyā..</p>

<p rend="hangnum" n="2086"><hi rend="paranum">2086</hi><hi rend="dot">.</hi></p>

<p rend="gatha1"> bhojanassāvasānasmiṃ<pb ed="M" n="0.0197"/><pb ed="V" n="0.0173"/>, hoti saṅghādisesatā.</p>

<p rend="gathalast">yakkhādīnaṃ catunnampi, tatheva purisassa ca..</p>

<p rend="hangnum" n="2087"><hi rend="paranum">2087</hi><hi rend="dot">.</hi></p>

<p rend="gatha1"> dantakaṭṭhudakānañca, gahaṇuyyojane pana.</p>

<p rend="gathalast">tesañca paribhogepi, dukkaṭaṃ parikittitaṃ..</p>

<p rend="hangnum" n="2088"><hi rend="paranum">2088</hi><hi rend="dot">.</hi></p>

<p rend="gatha1"> yakkhādīnaṃ tu sesassa, gahaṇuyyojane pana.</p>

<p rend="gathalast">bhoge ca dukkaṭaṃ, bhutte, thullaccayamudīritaṃ..</p>

<p rend="hangnum" n="2089"><hi rend="paranum">2089</hi><hi rend="dot">.</hi></p>

<p rend="gatha1"> ‘‘nāvassuto’’ti ñatvā vā, kupitā vā na gaṇhati.</p>

<p rend="gathalast">kulānuddayatā vāpi, uyyojeti ca yā pana..</p>

<p rend="hangnum" n="2090"><hi rend="paranum">2090</hi><hi rend="dot">.</hi></p>

<p rend="gatha1"> tassā ummattikādīna-manāpatti pakāsitā.</p>

<p rend="gathalast">adinnādānatulyāva, samuṭṭhānādayo nayā..</p>

<p rend="centre">chaṭṭhaṃ.</p>

<p rend="hangnum" n="2091"><hi rend="paranum">2091</hi><hi rend="dot">.</hi></p>

<p rend="gatha1"> sattamaṃ aṭṭhamaṃ saṅgha-bhedena sadisaṃ mataṃ.</p>

<p rend="gathalast">samuṭṭhānādinā saddhiṃ, natthi kāci visesatā..</p>

<p rend="centre">sattamaṭṭhamāni.</p>

<p rend="hangnum" n="2092"><hi rend="paranum">2092</hi><hi rend="dot">.</hi></p>

<p rend="gatha1"> navame dasame vāpi, vattabbaṃ natthi kiñcipi.</p>

<p rend="gathalast">anantarasamāyeva, samuṭṭhānādayo nayā..</p>

<p rend="centre">navamadasamāni.</p>

<p rend="hangnum" n="2093"><hi rend="paranum">2093</hi><hi rend="dot">.</hi></p>

<p rend="gatha1"> duṭṭhadosadvayenāpi, sañcarittena tena cha.</p>

<p rend="gathalast">yāvatatiyakā aṭṭha, cattāri ca ito tato..</p>

<p rend="centre">saṅghādisesakathā.</p>

<p rend="title">nissaggiyakathā</p>

<p rend="hangnum" n="2094"><hi rend="paranum">2094</hi><hi rend="dot">.</hi></p>

<p rend="gatha1"> adhiṭṭhānūpagaṃ <pb ed="M" n="0.0198"/><pb ed="V" n="0.0174"/> pattaṃ, anadhiṭṭhāya bhikkhunī.</p>

<p rend="gathalast">vikappanamakatvā vā, ekāhampi ṭhapeyya ce..</p>

<p rend="hangnum" n="2095"><hi rend="paranum">2095</hi><hi rend="dot">.</hi></p>

<p rend="gatha1"> aruṇuggamaneneva, saddhiṃ bhikkhuniyā siyā.</p>

<p rend="gathalast">tassā nissaggiyāpatti, pattasannidhikāraṇā..</p>

<p rend="hangnum" n="2096"><hi rend="paranum">2096</hi><hi rend="dot">.</hi></p>

<p rend="gatha1"> seso pana kathāmaggo, pattasikkhāpade idha.</p>

<p rend="gathalast">sabbo vuttanayeneva, veditabbo vinicchayo..</p>

<p rend="hangnum" n="2097"><hi rend="paranum">2097</hi><hi rend="dot">.</hi></p>

<p rend="gatha1"> dasāhātikkame tattha, ekāhātikkame idha.</p>

<p rend="gathalast">tassimassa ubhinnampi, ayameva visesatā..</p>

<p rend="centre">paṭhamaṃ.</p>

<p rend="hangnum" n="2098"><hi rend="paranum">2098</hi><hi rend="dot">.</hi></p>

<p rend="gatha1"> akāle cīvaraṃ dinnaṃ, dinnaṃ kālepi kenaci.</p>

<p rend="gathalast">ādissa pana ‘‘sampattā, bhājentū’’ti niyāmitaṃ..</p>

<p rend="hangnum" n="2099"><hi rend="paranum">2099</hi><hi rend="dot">.</hi></p>

<p rend="gatha1"> akālacīvaraṃ ‘‘kāla-cīvara’’nti sace pana.</p>

<p rend="gathalast">bhājāpeyya ca yā tassā, payoge dukkaṭaṃ siyā..</p>

<p rend="hangnum" n="2100"><hi rend="paranum">2100</hi><hi rend="dot">.</hi></p>

<p rend="gatha1"> attanā paṭiladdhaṃ yaṃ, taṃ tu nissaggiyaṃ bhave.</p>

<p rend="gathalast">labhitvā pana nissaṭṭhaṃ, yathādāne niyojaye..</p>

<p rend="hangnum" n="2101"><hi rend="paranum">2101</hi><hi rend="dot">.</hi></p>

<p rend="gatha1"> katvā vinayakammaṃ tu, paṭiladdhampi taṃ puna.</p>

<p rend="gathalast">tassa cāyamadhippāyo, sevituṃ na ca vaṭṭati..</p>

<p rend="hangnum" n="2102"><hi rend="paranum">2102</hi><hi rend="dot">.</hi></p>

<p rend="gatha1"> akālavatthasaññāya, dukkaṭaṃ kālacīvare.</p>

<p rend="gathalast">ubhayatthapi niddiṭṭhaṃ, tathā vematikāyapi..</p>

<p rend="hangnum" n="2103"><hi rend="paranum">2103</hi><hi rend="dot">.</hi></p>

<p rend="gatha1"> kālacīvarasaññāya, cīvare ubhayatthapi.</p>

<p rend="gathalast">na dosummattikādīnaṃ, tisamuṭṭhānatā matā..</p>

<p rend="centre">dutiyaṃ.</p>

<p rend="hangnum" n="2104"><hi rend="paranum">2104</hi><hi rend="dot">.</hi></p>

<p rend="gatha1"> cīvaresupi <pb ed="M" n="0.0199"/> bandhitvā, ṭhapitesu bahūsvapi.</p>

<p rend="gathalast">ekāyeva siyāpatti, acchindati sace sayaṃ..</p>

<p rend="hangnum" n="2105"><hi rend="paranum">2105</hi><hi rend="dot">.</hi></p>

<p rend="gatha1"> tathācchindāpane <pb ed="V" n="0.0175"/> ekā, ekāyāṇattiyā bhave.</p>

<p rend="gathalast">itaresu ca vatthūnaṃ, payogassa vasā siyā..</p>

<p rend="hangnum" n="2106"><hi rend="paranum">2106</hi><hi rend="dot">.</hi></p>

<p rend="gatha1"> tikapācitti aññasmiṃ, parikkhāre tu dukkaṭaṃ.</p>

<p rend="gathalast">tikadukkaṭamuddiṭṭhaṃ, itarissā tu cīvare..</p>

<p rend="hangnum" n="2107"><hi rend="paranum">2107</hi><hi rend="dot">.</hi></p>

<p rend="gatha1"> tāya vā dīyamānaṃ tu, tassā vissāsameva vā.</p>

<p rend="gathalast">gaṇhantiyā anāpatti, tisamuṭṭhānatā matā..</p>

<p rend="centre">tatiyaṃ.</p>

<p rend="hangnum" n="2108"><hi rend="paranum">2108</hi><hi rend="dot">.</hi></p>

<p rend="gatha1"> viññāpetvā sace aññaṃ, tadaññaṃ viññāpentiyā.</p>

<p rend="gathalast">viññattidukkaṭaṃ tassā, lābhā nissaggiyaṃ siyā..</p>

<p rend="hangnum" n="2109"><hi rend="paranum">2109</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, anaññe dvikadukkaṭaṃ.</p>

<p rend="gathalast">anaññenaññasaññāya, appahontepi vā puna..</p>

<p rend="hangnum" n="2110"><hi rend="paranum">2110</hi><hi rend="dot">.</hi></p>

<p rend="gatha1"> tasmiṃ taññeva vā aññaṃ, aññenatthepi vā sati.</p>

<p rend="gathalast">ānisaṃsañca dassetvā, tadaññaṃ viññāpentiyā..</p>

<p rend="hangnum" n="2111"><hi rend="paranum">2111</hi><hi rend="dot">.</hi></p>

<p rend="gatha1"> anāpattīti ñātabbaṃ, tathā ummattikāyapi.</p>

<p rend="gathalast">sañcarittasamā vuttā, samuṭṭhānādayo nayā..</p>

<p rend="centre">catutthaṃ.</p>

<p rend="hangnum" n="2112"><hi rend="paranum">2112</hi><hi rend="dot">.</hi></p>

<p rend="gatha1"> aññaṃ cetāpetvā pubbaṃ, pacchā aññaṃ cetāpeyya.</p>

<p rend="gathalast">evaṃ saññāyaññaṃ dhaññaṃ, mayhaṃ ānetvā detīti..</p>

<p rend="hangnum" n="2113"><hi rend="paranum">2113</hi><hi rend="dot">.</hi></p>

<p rend="gatha1"> cetāpanapayogena, mūlaṭṭhāya hi dukkaṭaṃ.</p>

<p rend="gathalast">lābhe nissaggiyaṃ hoti, tena caññena vābhataṃ..</p>

<p rend="hangnum" n="2114"><hi rend="paranum">2114</hi><hi rend="dot">.</hi></p>

<p rend="gatha1"> sesaṃ <pb ed="M" n="0.0200"/> anantareneva, sadisanti viniddise.</p>

<p rend="gathalast">samuṭṭhānādinā saddhiṃ, apubbaṃ natthi kiñcipi..</p>

<p rend="centre">pañcamaṃ.</p>

<p rend="hangnum" n="2115"><hi rend="paranum">2115</hi><hi rend="dot">.</hi></p>

<p rend="gatha1"> aññadatthāya dinnena, parikkhārena yā pana.</p>

<p rend="gathalast">cetāpeyya sace aññaṃ, saṅghikenidha bhikkhunī..</p>

<p rend="hangnum" n="2116"><hi rend="paranum">2116</hi><hi rend="dot">.</hi></p>

<p rend="gatha1"> payoge <pb ed="V" n="0.0176"/> dukkaṭaṃ, lābhe, tassā nissaggiyaṃ siyā.</p>

<p rend="gathalast">anaññadatthike ettha, niddiṭṭhaṃ dvikadukkaṭaṃ..</p>

<p rend="hangnum" n="2117"><hi rend="paranum">2117</hi><hi rend="dot">.</hi></p>

<p rend="gatha1"> sesakaṃ aññadatthāya, anāpattupanentiyā.</p>

<p rend="gathalast">pucchitvā sāmike vāpyā-padāsummattikāya vā..</p>

<p rend="hangnum" n="2118"><hi rend="paranum">2118</hi><hi rend="dot">.</hi></p>

<p rend="gatha1"> sañcarittasamā vuttā, samuṭṭhānādayo nayā.</p>

<p rend="gathalast">sattamaṃ chaṭṭhasadisaṃ, sayaṃ yācitakaṃ vinā..</p>

<p rend="centre">chaṭṭhasattamāni.</p>

<p rend="hangnum" n="2119"><hi rend="paranum">2119</hi><hi rend="dot">.</hi></p>

<p rend="gatha1"> aṭṭhame navame vāpi, vattabbaṃ natthi kiñcipi.</p>

<p rend="gathalast">‘‘mahājanikasaññāci-kenā’’ti padatādhikā..</p>

<p rend="hangnum" n="2120"><hi rend="paranum">2120</hi><hi rend="dot">.</hi></p>

<p rend="gatha1"> dasamepi kathā sabbā, anantarasamā matā.</p>

<p rend="gathalast">samuṭṭhānādinā saddhiṃ, viseso natthi kocipi..</p>

<p rend="centre">aṭṭhamanavamadasamāni.</p>

<p rend="centre">paṭhamo vaggo.</p>

<p rend="hangnum" n="2121"><hi rend="paranum">2121</hi><hi rend="dot">.</hi></p>

<p rend="gatha1"> atirekacatukkaṃsaṃ, garupāvuraṇaṃ pana.</p>

<p rend="gathalast">cetāpeyya sace tassā, catusaccappakāsinā..</p>

<p rend="hangnum" n="2122"><hi rend="paranum">2122</hi><hi rend="dot">.</hi></p>

<p rend="gatha1"> payoge <pb ed="M" n="0.0201"/> dukkaṭaṃ vuttaṃ, lābhe nissaggiyaṃ mataṃ.</p>

<p rend="gathalast">kahāpaṇacatukkaṃ tu, kaṃso nāma pavuccati..</p>

<p rend="hangnum" n="2123"><hi rend="paranum">2123</hi><hi rend="dot">.</hi></p>

<p rend="gatha1"> ūnake tu catukkaṃse, uddiṭṭhaṃ dvikadukkaṭaṃ.</p>

<p rend="gathalast">anāpatti catukkaṃsa-paramaṃ garukaṃ pana..</p>

<p rend="hangnum" n="2124"><hi rend="paranum">2124</hi><hi rend="dot">.</hi></p>

<p rend="gatha1"> cetāpeti tadūnaṃ vā, ñātakānañca santake.</p>

<p rend="gathalast">aññassatthāya vā atta-dhanenummattikāya vā..</p>

<p rend="hangnum" n="2125"><hi rend="paranum">2125</hi><hi rend="dot">.</hi></p>

<p rend="gatha1"> cetāpentaṃ mahagghaṃ yā, cetāpetappameva vā.</p>

<p rend="gathalast">samuṭṭhānādayo sabbe, sañcarittasamā matā..</p>

<p rend="centre">ekādasamaṃ.</p>

<p rend="hangnum" n="2126"><hi rend="paranum">2126</hi><hi rend="dot">.</hi></p>

<p rend="gatha1"> lahupāvuraṇaṃ <pb ed="V" n="0.0177"/> aḍḍha- teyyakaṃsagghanaṃ pana.</p>

<p rend="gathalast">tato ce uttariṃ yaṃ tu, cetāpeti hi bhikkhunī..</p>

<p rend="hangnum" n="2127"><hi rend="paranum">2127</hi><hi rend="dot">.</hi></p>

<p rend="gatha1"> tassā nissaggiyāpatti, pācitti pariyāputā.</p>

<p rend="gathalast">anantarasamaṃ sesaṃ, natthi kāci visesatā..</p>

<p rend="centre">dvādasamaṃ.</p>

<p rend="hangnum" n="2128"><hi rend="paranum">2128</hi><hi rend="dot">.</hi></p>

<p rend="gatha1"> sādhāraṇāni sesāni, tāni aṭṭhārasāpi ca.</p>

<p rend="gathalast">imāni dvādasevāpi, samatiṃseva honti hi..</p>

<p rend="centre">nissaggiyakathā.</p>

<p rend="title">pācittiyakathā</p>

<p rend="hangnum" n="2129"><hi rend="paranum">2129</hi><hi rend="dot">.</hi></p>

<p rend="gatha1"> lasuṇaṃ bhaṇḍikaṃ vuttaṃ, na ekadvitimiñjakaṃ.</p>

<p rend="gathalast">āmakaṃ māgadhaṃyeva, ‘‘khādissāmī’’ti gaṇhati..</p>

<p rend="hangnum" n="2130"><hi rend="paranum">2130</hi><hi rend="dot">.</hi></p>

<p rend="gatha1"> gahaṇe dukkaṭaṃ tassā, pācitti yadi khādati.</p>

<p rend="gathalast">ajjhohāravaseneva, pācittiṃ paridīpaye..</p>

<p rend="hangnum" n="2131"><hi rend="paranum">2131</hi><hi rend="dot">.</hi></p>

<p rend="gatha1"> dve <pb ed="M" n="0.0202"/> tayo bhaṇḍike saddhiṃ, saṅkhāditvā sace pana.</p>

<p rend="gathalast">ajjhoharati yā tassā, ekaṃ pācittiyaṃ siyā..</p>

<p rend="hangnum" n="2132"><hi rend="paranum">2132</hi><hi rend="dot">.</hi></p>

<p rend="gatha1"> bhinditvā tattha ekekaṃ, miñjaṃ khādantiyā pana.</p>

<p rend="gathalast">miñjānaṃ gaṇanāyassā, pācittigaṇanā siyā..</p>

<p rend="hangnum" n="2133"><hi rend="paranum">2133</hi><hi rend="dot">.</hi></p>

<p rend="gatha1"> palaṇḍuko bhañjanako, harito cāpalopi ca.</p>

<p rend="gathalast">lasuṇā pana cattāro, vaṭṭanteva sabhāvato..</p>

<p rend="hangnum" n="2134"><hi rend="paranum">2134</hi><hi rend="dot">.</hi></p>

<p rend="gatha1"> <hi rend="bold">palaṇḍuko</hi> paṇḍuvaṇṇo, <hi rend="bold">bhañjano</hi> lohitopi ca.</p>

<p rend="gathalast"><hi rend="bold">harito</hi> haritavaṇṇo, <hi rend="bold">cāpalo</hi> setakopi ca..</p>

<p rend="hangnum" n="2135"><hi rend="paranum">2135</hi><hi rend="dot">.</hi></p>

<p rend="gatha1"> ekā miñjā palaṇḍussa, bhañjanassa duve siyuṃ.</p>

<p rend="gathalast">tisso haritakassāpi, cāpalo hotyamiñjako..</p>

<p rend="hangnum" n="2136"><hi rend="paranum">2136</hi><hi rend="dot">.</hi></p>

<p rend="gatha1"> sūpamaṃsādisaṃpāke<pb ed="V" n="0.0178"/>, sāḷavuttaribhaṅgake.</p>

<p rend="gathalast">na dosummattikādīnaṃ, samuṭṭhāneḷakūpamaṃ..</p>

<p rend="centre">paṭhamaṃ.</p>

<p rend="hangnum" n="2137"><hi rend="paranum">2137</hi><hi rend="dot">.</hi></p>

<p rend="gatha1"> sambādhe upakacchesu, muttassa karaṇepi vā.</p>

<p rend="gathalast">ekalomampi pācitti, saṃharāpentiyā siyā..</p>

<p rend="hangnum" n="2138"><hi rend="paranum">2138</hi><hi rend="dot">.</hi></p>

<p rend="gatha1"> bahukepi tathā lome, saṃharāpentiyā pana.</p>

<p rend="gathalast">payogagaṇanāyassā, na lomagaṇanāya hi..</p>

<p rend="hangnum" n="2139"><hi rend="paranum">2139</hi><hi rend="dot">.</hi></p>

<p rend="gatha1"> na doso sati ābādhe, lomake saṃharantiyā.</p>

<p rend="gathalast">samuṭṭhānādayo magga- saṃvidhānasamā matā..</p>

<p rend="centre">dutiyaṃ.</p>

<p rend="hangnum" n="2140"><hi rend="paranum">2140</hi><hi rend="dot">.</hi></p>

<p rend="gatha1"> hoti antamaso mutta-karaṇassa talaghātane.</p>

<p rend="gathalast">kesarenāpi rāgena, pācitti padumassa vā..</p>

<p rend="hangnum" n="2141"><hi rend="paranum">2141</hi><hi rend="dot">.</hi></p>

<p rend="gatha1"> gaṇḍaṃ <pb ed="M" n="0.0203"/> tattha vaṇaṃ vāpi, na doso paharantiyā.</p>

<p rend="gathalast">samuṭṭhānādayo tulyā, paṭhamantimavatthunā..</p>

<p rend="centre">tatiyaṃ.</p>

<p rend="hangnum" n="2142"><hi rend="paranum">2142</hi><hi rend="dot">.</hi></p>

<p rend="gatha1"> yā panuppalapattampi, byañjane bhikkhunattano.</p>

<p rend="gathalast">kāmarāgaparetā tu, paveseti na vaṭṭati..</p>

<p rend="hangnum" n="2143"><hi rend="paranum">2143</hi><hi rend="dot">.</hi></p>

<p rend="gatha1"> idaṃ vatthuvaseneva, vuttaṃ tu jatumaṭṭhakaṃ.</p>

<p rend="gathalast">daṇḍamelāḷukaṃ vāpi, muttassa karaṇe pana..</p>

<p rend="hangnum" n="2144"><hi rend="paranum">2144</hi><hi rend="dot">.</hi></p>

<p rend="gatha1"> samphassaṃ sādiyantiyā, paveseti sace pana.</p>

<p rend="gathalast">pavesāpeti vā tasmiṃ, tassā pācittiyaṃ siyā..</p>

<p rend="hangnum" n="2145"><hi rend="paranum">2145</hi><hi rend="dot">.</hi></p>

<p rend="gatha1"> ābādhapaccayā doso, natthi ummattikāya vā.</p>

<p rend="gathalast">talaghātakatulyāva, samuṭṭhānādayo matā..</p>

<p rend="centre">catutthaṃ.</p>

<p rend="hangnum" n="2146"><hi rend="paranum">2146</hi><hi rend="dot">.</hi></p>

<p rend="gatha1"> aṅgulīnaṃ <pb ed="V" n="0.0179"/> pana dvinnaṃ, aggapabbadvayādhikaṃ.</p>

<p rend="gathalast">pācittiyaṃ pavesetvā, dakasuddhiṃ karontiyā..</p>

<p rend="hangnum" n="2147"><hi rend="paranum">2147</hi><hi rend="dot">.</hi></p>

<p rend="gatha1"> ekissāṅguliyā tīṇi, pabbāni pana dīghato.</p>

<p rend="gathalast">pācittiyaṃ bhave suddhiṃ, pavesetvādiyantiyā..</p>

<p rend="hangnum" n="2148"><hi rend="paranum">2148</hi><hi rend="dot">.</hi></p>

<p rend="gatha1"> catunnaṃ vāpi tissannaṃ, ekapabbampi yā pana.</p>

<p rend="gathalast">vitthārato paveseti, tassā pācittiyaṃ siyā..</p>

<p rend="hangnum" n="2149"><hi rend="paranum">2149</hi><hi rend="dot">.</hi></p>

<p rend="gatha1"> iti sabbappakārena, <hi rend="bold">mahāpaccariyā</hi> pana.</p>

<p rend="gathalast">abhibyattataraṃ katvā, ayamattho vibhāvito..</p>

<p rend="hangnum" n="2150"><hi rend="paranum">2150</hi><hi rend="dot">.</hi></p>

<p rend="gatha1"> doso dvaṅgulapabbe vā, natthi ābādhakāraṇā.</p>

<p rend="gathalast">adhikampi pavesetvā, dakasuddhiṃ karontiyā..</p>

<p rend="hangnum" n="2151"><hi rend="paranum">2151</hi><hi rend="dot">.</hi></p>

<p rend="gatha1"> tathā <pb ed="M" n="0.0204"/> ummattikādīna-manāpatti pakāsitā.</p>

<p rend="gathalast">samuṭṭhānādayo sabbe, talaghātasamā matā..</p>

<p rend="centre">pañcamaṃ.</p>

<p rend="hangnum" n="2152"><hi rend="paranum">2152</hi><hi rend="dot">.</hi></p>

<p rend="gatha1"> bhuñjato pana bhikkhussa, pānīyaṃ vā vidhūpanaṃ.</p>

<p rend="gathalast">gahetvā upatiṭṭheyya, tassā pācittiyaṃ siyā..</p>

<p rend="hangnum" n="2153"><hi rend="paranum">2153</hi><hi rend="dot">.</hi></p>

<p rend="gatha1"> gahitā udakeneva, khīratakkādayo rasā.</p>

<p rend="gathalast">‘‘bījanī’’ti ca yā kāci, vatthakoṇādi vuccati..</p>

<p rend="hangnum" n="2154"><hi rend="paranum">2154</hi><hi rend="dot">.</hi></p>

<p rend="gatha1"> hatthapāse idhaṭṭhāna-paccayāpatti dīpitā.</p>

<p rend="gathalast">pahārapaccayā vuttaṃ, khandhake dukkaṭaṃ visuṃ..</p>

<p rend="hangnum" n="2155"><hi rend="paranum">2155</hi><hi rend="dot">.</hi></p>

<p rend="gatha1"> hatthapāsaṃ jahitvā vā, upatiṭṭhantiyā pana.</p>

<p rend="gathalast">khādato khādanaṃ vāpi, hoti āpatti dukkaṭaṃ..</p>

<p rend="hangnum" n="2156"><hi rend="paranum">2156</hi><hi rend="dot">.</hi></p>

<p rend="gatha1"> na doso deti dāpeti, tathā ummattikāya vā.</p>

<p rend="gathalast">idaṃ eḷakalomena, samuṭṭhānaṃ samaṃ mataṃ..</p>

<p rend="centre">chaṭṭhaṃ.</p>

<p rend="hangnum" n="2157"><hi rend="paranum">2157</hi><hi rend="dot">.</hi></p>

<p rend="gatha1"> viññatvā āmakaṃ dhaññaṃ, bhajjitvā yadi bhikkhunī.</p>

<p rend="gathalast">koṭṭetvā ca pacitvā ca, pācitti paribhuñjati..</p>

<p rend="hangnum" n="2158"><hi rend="paranum">2158</hi><hi rend="dot">.</hi></p>

<p rend="gatha1"> na <pb ed="V" n="0.0180"/> kevalaṃ tu dhaññānaṃ, gahaṇeyeva dukkaṭaṃ.</p>

<p rend="gathalast">haraṇepi ca dhaññānaṃ, tathā sukkhāpane pana..</p>

<p rend="hangnum" n="2159"><hi rend="paranum">2159</hi><hi rend="dot">.</hi></p>

<p rend="gatha1"> bhajjanatthāya dhaññānaṃ, kapalluddhanasajjane.</p>

<p rend="gathalast">aggissa karaṇe dabbi-sajjane ca, kapallake..</p>

<p rend="hangnum" n="2160"><hi rend="paranum">2160</hi><hi rend="dot">.</hi></p>

<p rend="gatha1"> dhaññapakkhipane tattha, dabbiyā ghaṭṭakoṭṭane.</p>

<p rend="gathalast">papphoṭanādike sabba-payoge dukkaṭaṃ bhave..</p>

<p rend="hangnum" n="2161"><hi rend="paranum">2161</hi><hi rend="dot">.</hi></p>

<p rend="gatha1"> bhojanañceva <pb ed="M" n="0.0205"/> viññatti, pamāṇaṃ idamettha hi.</p>

<p rend="gathalast">viññatvā vā sayaṃ tasmā, bhajjanādīni aññato..</p>

<p rend="hangnum" n="2162"><hi rend="paranum">2162</hi><hi rend="dot">.</hi></p>

<p rend="gatha1"> viññāpetvā panaññāya, bhajjanādīni vā sayaṃ.</p>

<p rend="gathalast">kārāpetvāpi katvā vā, ajjhoharati yā pana..</p>

<p rend="hangnum" n="2163"><hi rend="paranum">2163</hi><hi rend="dot">.</hi></p>

<p rend="gatha1"> ajjhohārapayogesu, tassā pācittiyo siyuṃ.</p>

<p rend="gathalast">mātaraṃ vāpi yācitvā, pācitti paribhuñjati..</p>

<p rend="hangnum" n="2164"><hi rend="paranum">2164</hi><hi rend="dot">.</hi></p>

<p rend="gatha1"> bhajjanādīni katvā vā, kārāpetvāpi vā pana.</p>

<p rend="gathalast">aviññatti sayaṃ laddhaṃ, dukkaṭaṃ paribhuñjati..</p>

<p rend="hangnum" n="2165"><hi rend="paranum">2165</hi><hi rend="dot">.</hi></p>

<p rend="gatha1"> viññattiyā panaññāya, laddhaṃ tāya sayampi vā.</p>

<p rend="gathalast">kārāpetvāpi katvā vā, tathā ajjhoharantiyā..</p>

<p rend="hangnum" n="2166"><hi rend="paranum">2166</hi><hi rend="dot">.</hi></p>

<p rend="gatha1"> sedakammādiatthāya, dhaññaviññattiyā pana.</p>

<p rend="gathalast">ṭhapetvā satta dhaññāni, sesaviññattiyāpi ca..</p>

<p rend="hangnum" n="2167"><hi rend="paranum">2167</hi><hi rend="dot">.</hi></p>

<p rend="gatha1"> anāpattīti ñātabbaṃ, tathā ummattikāya ca.</p>

<p rend="gathalast">ñātakānampi dhaññaṃ tu, āmakaṃ na ca vaṭṭati..</p>

<p rend="hangnum" n="2168"><hi rend="paranum">2168</hi><hi rend="dot">.</hi></p>

<p rend="gatha1"> vinā viññattiyā laddhaṃ, navakammesu vaṭṭati.</p>

<p rend="gathalast">samuṭṭhānādayo sabbe, addhānasadisā matā..</p>

<p rend="centre">sattamaṃ.</p>

<p rend="hangnum" n="2169"><hi rend="paranum">2169</hi><hi rend="dot">.</hi></p>

<p rend="gatha1"> uccāraṃ vāpi passāvaṃ, saṅkāraṃ vā vighāsakaṃ.</p>

<p rend="gathalast">chaḍḍeyya vā tirokuṭṭe, chaḍḍāpeyya parehi vā..</p>

<p rend="hangnum" n="2170"><hi rend="paranum">2170</hi><hi rend="dot">.</hi></p>

<p rend="gatha1"> hoti pācittiyaṃ tassā, pākārepi ayaṃ nayo.</p>

<p rend="gathalast">chaḍḍentiyā panekeka-manekāpatti dīpitā..</p>

<p rend="hangnum" n="2171"><hi rend="paranum">2171</hi><hi rend="dot">.</hi></p>

<p rend="gatha1"> etāni <pb ed="V" n="0.0181"/> pana vatthūni, cattāri sakalānipi.</p>

<p rend="gathalast">ekeneva payogena, ekā chaḍḍentiyā siyā..</p>

<p rend="hangnum" n="2172"><hi rend="paranum">2172</hi><hi rend="dot">.</hi></p>

<p rend="gatha1"> āṇattiyampi <pb ed="M" n="0.0206"/> eseva, nayo ñeyyo vibhāvinā.</p>

<p rend="gathalast">chaḍḍane dantakaṭṭhassa, pācitti paridīpitā..</p>

<p rend="hangnum" n="2173"><hi rend="paranum">2173</hi><hi rend="dot">.</hi></p>

<p rend="gatha1"> sabbattha pana bhikkhussa, hoti āpatti dukkaṭaṃ.</p>

<p rend="gathalast">avalañjepi vā ṭhāne, oloketvāpi vā pana..</p>

<p rend="hangnum" n="2174"><hi rend="paranum">2174</hi><hi rend="dot">.</hi></p>

<p rend="gatha1"> chaḍḍentiyā anāpatti, tathā ummattikāya vā.</p>

<p rend="gathalast">sañcarittasamuṭṭhānaṃ, kriyākriyamidaṃ siyā..</p>

<p rend="centre">aṭṭhamaṃ.</p>

<p rend="hangnum" n="2175"><hi rend="paranum">2175</hi><hi rend="dot">.</hi></p>

<p rend="gatha1"> khette vā nāḷikerādi-ārāme vāpi yā pana.</p>

<p rend="gathalast">ropime haritaṭṭhāne, yattha katthaci bhikkhunī..</p>

<p rend="hangnum" n="2176"><hi rend="paranum">2176</hi><hi rend="dot">.</hi></p>

<p rend="gatha1"> tāni cattāri vatthūni, sace chaḍḍeti vā sayaṃ.</p>

<p rend="gathalast">chaḍḍāpeti tathā vutta-nayo āpattinicchayo..</p>

<p rend="hangnum" n="2177"><hi rend="paranum">2177</hi><hi rend="dot">.</hi></p>

<p rend="gatha1"> bhuñjamānā nisīditvā, khette tu harite tathā.</p>

<p rend="gathalast">ucchuādīni khādantī, gacchantī pana tattha yā..</p>

<p rend="hangnum" n="2178"><hi rend="paranum">2178</hi><hi rend="dot">.</hi></p>

<p rend="gatha1"> chaḍḍeti yadi ucchiṭṭhaṃ, udakaṃ calakāni vā.</p>

<p rend="gathalast">hoti pācittiyaṃ tassā, bhikkhuno hoti dukkaṭaṃ..</p>

<p rend="hangnum" n="2179"><hi rend="paranum">2179</hi><hi rend="dot">.</hi></p>

<p rend="gatha1"> chaḍḍentiyā siyāpatti, ṭhāne antamaso jalaṃ.</p>

<p rend="gathalast">pivitvā matthakacchinnaṃ, nāḷikerampi tādise..</p>

<p rend="hangnum" n="2180"><hi rend="paranum">2180</hi><hi rend="dot">.</hi></p>

<p rend="gatha1"> kasite tu panaṭṭhāne, bījanikkhepane kate.</p>

<p rend="gathalast">na uṭṭhetaṅkuraṃ yāva, sabbesaṃ tāva dukkaṭaṃ..</p>

<p rend="hangnum" n="2181"><hi rend="paranum">2181</hi><hi rend="dot">.</hi></p>

<p rend="gatha1"> lāyitampi manussānaṃ, khettaṃ rakkhati ce puna.</p>

<p rend="gathalast">rohanatthāya tatthassā, yathāvatthukameva hi..</p>

<p rend="hangnum" n="2182"><hi rend="paranum">2182</hi><hi rend="dot">.</hi></p>

<p rend="gatha1"> na doso chaḍḍite khette, sabbaṃ chaḍḍentiyā pana.</p>

<p rend="gathalast">samuṭṭhānādayo sabbe, aṭṭhamena samā matā..</p>

<p rend="centre">navamaṃ.</p>

<p rend="hangnum" n="2183"><hi rend="paranum">2183</hi><hi rend="dot">.</hi></p>

<p rend="gatha1"> naccaṃ <pb ed="M" n="0.0207"/><pb ed="V" n="0.0182"/> vā pana gītaṃ vā, vāditaṃ vāpi bhikkhunī.</p>

<p rend="gathalast">dassanatthāya gaccheyya, tassā pācittiyaṃ siyā..</p>

<p rend="hangnum" n="2184"><hi rend="paranum">2184</hi><hi rend="dot">.</hi></p>

<p rend="gatha1"> dassanatthāya naccassa, gītassa savanāya ca.</p>

<p rend="gathalast">gacchantiyā siyā tassā, padavārena dukkaṭaṃ..</p>

<p rend="hangnum" n="2185"><hi rend="paranum">2185</hi><hi rend="dot">.</hi></p>

<p rend="gatha1"> sace ekapayogena, olokentī ca passati.</p>

<p rend="gathalast">suṇāti tesaṃ gītampi, ekā pācitti dīpitā..</p>

<p rend="hangnum" n="2186"><hi rend="paranum">2186</hi><hi rend="dot">.</hi></p>

<p rend="gatha1"> aññasmimpi disābhāge, naccaṃ passati ce pana.</p>

<p rend="gathalast">suṇāti aññato gītaṃ, visuṃ pācittiyo siyuṃ..</p>

<p rend="hangnum" n="2187"><hi rend="paranum">2187</hi><hi rend="dot">.</hi></p>

<p rend="gatha1"> payogagaṇanāyettha, āpattigaṇanā siyā.</p>

<p rend="gathalast">naccituṃ gāyituṃ neva, sayaṃ labhati bhikkhunī..</p>

<p rend="hangnum" n="2188"><hi rend="paranum">2188</hi><hi rend="dot">.</hi></p>

<p rend="gatha1"> ‘‘aññaṃ naccāti vādehi’’, iti vattuṃ na vaṭṭati.</p>

<p rend="gathalast">‘‘upaṭṭhānaṃ karomā’’ti, vutte vā sampaṭicchituṃ..</p>

<p rend="hangnum" n="2189"><hi rend="paranum">2189</hi><hi rend="dot">.</hi></p>

<p rend="gatha1"> tassā pācitti sabbattha, bhikkhuno hoti dukkaṭaṃ.</p>

<p rend="gathalast">‘‘upaṭṭhānaṃ karomā’’ti, vutte bhikkhuniyā pana..</p>

<p rend="hangnum" n="2190"><hi rend="paranum">2190</hi><hi rend="dot">.</hi></p>

<p rend="gatha1"> ‘‘upaṭṭhānaṃ pasattha’’nti, vattumevaṃ tu vaṭṭati.</p>

<p rend="gathalast">ārāmeyeva ṭhatvā vā, yā passati suṇāti vā..</p>

<p rend="hangnum" n="2191"><hi rend="paranum">2191</hi><hi rend="dot">.</hi></p>

<p rend="gatha1"> attano ca ṭhitokāsaṃ, āgantvā ca payojitaṃ.</p>

<p rend="gathalast">gantvā passantiyā vāpi, tathārūpā hi kāraṇā..</p>

<p rend="hangnum" n="2192"><hi rend="paranum">2192</hi><hi rend="dot">.</hi></p>

<p rend="gatha1"> passantiyā tathā maggaṃ, naccaṃ paṭipathepi ca.</p>

<p rend="gathalast">tathā ummattikādīna-manāpattāpadāsupi..</p>

<p rend="hangnum" n="2193"><hi rend="paranum">2193</hi><hi rend="dot">.</hi></p>

<p rend="gatha1"> idameḷakalomena, samuṭṭhānaṃ samaṃ mataṃ.</p>

<p rend="gathalast">lokavajjamidaṃ pāpa-cittañceva tivedanaṃ..</p>

<p rend="centre">dasamaṃ.</p>

<p rend="centre">lasuṇavaggo paṭhamo.</p>

<p rend="hangnum" n="2194"><hi rend="paranum">2194</hi><hi rend="dot">.</hi></p>

<p rend="gatha1"> yādha <pb ed="M" n="0.0208"/> rattandhakārasmiṃ, appadīpe panekikā.</p>

<p rend="gathalast">santiṭṭhati sace saddhiṃ, purisena ca bhikkhunī..</p>

<p rend="hangnum" n="2195"><hi rend="paranum">2195</hi><hi rend="dot">.</hi></p>

<p rend="gatha1"> tassā <pb ed="V" n="0.0183"/> pācittiyaṃ vuttaṃ, saddhiṃ vā sallapantiyā.</p>

<p rend="gathalast">hatthapāsaṃ samāgantvā, rahassādavasena tu..</p>

<p rend="hangnum" n="2196"><hi rend="paranum">2196</hi><hi rend="dot">.</hi></p>

<p rend="gatha1"> hatthapāsaṃ jahitvā vā, purisassa sace pana.</p>

<p rend="gathalast">ajahitvāpi vā yakkha-petādīnampi bhikkhunī..</p>

<p rend="hangnum" n="2197"><hi rend="paranum">2197</hi><hi rend="dot">.</hi></p>

<p rend="gatha1"> santiṭṭhati ca yā tassā, dukkaṭaṃ paridīpitaṃ.</p>

<p rend="gathalast">anāpatti sace koci, dutiyā viññu vijjati..</p>

<p rend="hangnum" n="2198"><hi rend="paranum">2198</hi><hi rend="dot">.</hi></p>

<p rend="gatha1"> tathā ummattikādīna-mathaññavihitāya vā.</p>

<p rend="gathalast">theyyasatthasamuṭṭhānaṃ, kriyaṃ saññāvimokkhakaṃ..</p>

<p rend="centre">paṭhamaṃ.</p>

<p rend="hangnum" n="2199"><hi rend="paranum">2199</hi><hi rend="dot">.</hi></p>

<p rend="gatha1"> dutiye tu ‘‘paṭicchanne, okāse’’ti idaṃ pana.</p>

<p rend="gathalast">adhikaṃ itaraṃ sabbaṃ, paṭhamena samaṃ mataṃ..</p>

<p rend="centre">dutiyaṃ.</p>

<p rend="hangnum" n="2200"><hi rend="paranum">2200</hi><hi rend="dot">.</hi></p>

<p rend="gatha1"> tatiyepi catutthepi, apubbaṃ natthi kiñcipi.</p>

<p rend="gathalast">samānaṃ paṭhameneva, samuṭṭhānādinā saha..</p>

<p rend="centre">tatiyacatutthāni.</p>

<p rend="hangnum" n="2201"><hi rend="paranum">2201</hi><hi rend="dot">.</hi></p>

<p rend="gatha1"> chadananto nisīditvā, anovassappadesakaṃ.</p>

<p rend="gathalast">ajjhokāse nisīditvā, upacārampi vā sace..</p>

<p rend="hangnum" n="2202"><hi rend="paranum">2202</hi><hi rend="dot">.</hi></p>

<p rend="gatha1"> atikkameti yā, hoti, dukkaṭaṃ paṭhame pade.</p>

<p rend="gathalast">dutiye ca pade tassā, pācitti pariyāputā..</p>

<p rend="hangnum" n="2203"><hi rend="paranum">2203</hi><hi rend="dot">.</hi></p>

<p rend="gatha1"> pallaṅkassa <pb ed="M" n="0.0209"/> anokāse, dukkaṭaṃ samudīritaṃ.</p>

<p rend="gathalast">tathāpuṭṭhe anāpuṭṭha-saññāya vicikicchato..</p>

<p rend="hangnum" n="2204"><hi rend="paranum">2204</hi><hi rend="dot">.</hi></p>

<p rend="gatha1"> asaṃhārimenāpatti, gilānāyāpadāsu vā.</p>

<p rend="gathalast">samuṭṭhānādayo sabbe, kathinena samā matā..</p>

<p rend="centre">pañcamaṃ.</p>

<p rend="hangnum" n="2205"><hi rend="paranum">2205</hi><hi rend="dot">.</hi></p>

<p rend="gatha1"> ekāpatti <pb ed="V" n="0.0184"/> nisīditvā, hoti gacchantiyā pana.</p>

<p rend="gathalast">ekāva anisīditvā, nipajjitvā vajantiyā..</p>

<p rend="hangnum" n="2206"><hi rend="paranum">2206</hi><hi rend="dot">.</hi></p>

<p rend="gatha1"> nisīditvā nipajjitvā, honti gacchantiyā duve.</p>

<p rend="gathalast">sesaṃ anantareneva, samuṭṭhānādinā samaṃ..</p>

<p rend="centre">chaṭṭhaṃ.</p>

<p rend="hangnum" n="2207"><hi rend="paranum">2207</hi><hi rend="dot">.</hi></p>

<p rend="gatha1"> chaṭṭhena sattamaṃ tulyaṃ, aṭṭhame natthi kiñcipi.</p>

<p rend="gathalast">vattabbaṃ tisamuṭṭhānaṃ, sacittaṃ dukkhavedanaṃ..</p>

<p rend="centre">sattamaṭṭhamāni.</p>

<p rend="hangnum" n="2208"><hi rend="paranum">2208</hi><hi rend="dot">.</hi></p>

<p rend="gatha1"> nirayabrahmacariyehi, attānaṃ vā parampi vā.</p>

<p rend="centre">abhisapeyya pācitti, vācato vācato siyā..</p>

<p rend="hangnum" n="2209"><hi rend="paranum">2209</hi><hi rend="dot">.</hi></p>

<p rend="gatha1"> ṭhapetvā nirayañceva, brahmacariyañca yā pana.</p>

<p rend="gathalast">‘‘sunakhī sūkarī kākī, kāṇā kuṇī’’tiādinā..</p>

<p rend="hangnum" n="2210"><hi rend="paranum">2210</hi><hi rend="dot">.</hi></p>

<p rend="gatha1"> akkosati ca vācāya, vācāyāpatti dukkaṭaṃ.</p>

<p rend="gathalast">tikapācittiyaṃ vuttaṃ, sesāya tikadukkaṭaṃ..</p>

<p rend="hangnum" n="2211"><hi rend="paranum">2211</hi><hi rend="dot">.</hi></p>

<p rend="gatha1"> purakkhatvā vadantīna-matthadhammānusāsaniṃ.</p>

<p rend="gathalast">anāpattaṭṭhameneva, samuṭṭhānādayo samā..</p>

<p rend="centre">navamaṃ.</p>

<p rend="hangnum" n="2212"><hi rend="paranum">2212</hi><hi rend="dot">.</hi></p>

<p rend="gatha1"> rodantiyā <pb ed="M" n="0.0210"/> vadhitvā vā, pācitti paridīpitā.</p>

<p rend="gathalast">dvīsu tesu panekekaṃ, dukkaṭaṃ tu karontiyā..</p>

<p rend="hangnum" n="2213"><hi rend="paranum">2213</hi><hi rend="dot">.</hi></p>

<p rend="gatha1"> sesamuttānamevettha, samuṭṭhānādayo pana.</p>

<p rend="gathalast">dhuranikkhepatulyāva, kriyāmattaṃ visesakaṃ..</p>

<p rend="centre">dasamaṃ.</p>

<p rend="centre">andhakāravaggo dutiyo.</p>

<p rend="hangnum" n="2214"><hi rend="paranum">2214</hi><hi rend="dot">.</hi></p>

<p rend="gatha1"> nhāyati <pb ed="V" n="0.0185"/> naggā yā pana hutvā.</p>

<p rend="gatha2">sabbapayoge dukkaṭamassā.</p>

<p rend="gatha3">tassa ca vosāne jinavuttaṃ.</p>

<p rend="gathalast">bhikkhuni dosaṃ sā samupeti..</p>

<p rend="hangnum" n="2215"><hi rend="paranum">2215</hi><hi rend="dot">.</hi></p>

<p rend="gatha1"> acchinnacīvarā naṭṭha-cīvarā āpadāsu vā.</p>

<p rend="gathalast">na doseḷakalomena, samuṭṭhānādayo samā..</p>

<p rend="centre">paṭhamaṃ.</p>

<p rend="hangnum" n="2216"><hi rend="paranum">2216</hi><hi rend="dot">.</hi></p>

<p rend="gatha1"> dutiye pana vattabbaṃ, apubbaṃ natthi kiñcipi.</p>

<p rend="gathalast">samuṭṭhānādayo sabbe, sañcarittasamā matā..</p>

<p rend="centre">dutiyaṃ.</p>

<p rend="hangnum" n="2217"><hi rend="paranum">2217</hi><hi rend="dot">.</hi></p>

<p rend="gatha1"> dussibbitaṃ visibbetvā, sibbanatthāya cīvaraṃ.</p>

<p rend="gathalast">anantarāya taṃ pacchā, yā na sibbeyya bhikkhunī..</p>

<p rend="hangnum" n="2218"><hi rend="paranum">2218</hi><hi rend="dot">.</hi></p>

<p rend="gatha1"> ṭhapetvā catupañcāhaṃ, ‘‘na sibbissāmyaha’’nti hi.</p>

<p rend="gathalast">dhure nikkhittamatteva, tassā pācittiyaṃ siyā..</p>

<p rend="hangnum" n="2219"><hi rend="paranum">2219</hi><hi rend="dot">.</hi></p>

<p rend="gatha1"> pacchā <pb ed="M" n="0.0211"/> sibbati pācitti, nikkhipitvā dhuraṃ sace.</p>

<p rend="gathalast">tikapācittiyaṃ vuttaṃ, sesāya tikadukkaṭaṃ..</p>

<p rend="hangnum" n="2220"><hi rend="paranum">2220</hi><hi rend="dot">.</hi></p>

<p rend="gatha1"> vuttaṃ ubhinnamaññasmiṃ, parikkhāre tu dukkaṭaṃ.</p>

<p rend="gathalast">anāpatti gilānāya, antarāyepi vā sati..</p>

<p rend="hangnum" n="2221"><hi rend="paranum">2221</hi><hi rend="dot">.</hi></p>

<p rend="gatha1"> atikkameti pañcāhaṃ, karontī vāpi cīvaraṃ.</p>

<p rend="gathalast">dhuranikkhepanaṃ nāma, samuṭṭhānamidaṃ mataṃ..</p>

<p rend="centre">tatiyaṃ.</p>

<p rend="hangnum" n="2222"><hi rend="paranum">2222</hi><hi rend="dot">.</hi></p>

<p rend="gatha1"> pañcāhikaṃ tu saṅghāṭi-cāraṃ yātikkameyya hi.</p>

<p rend="gathalast">hoti pācittiyāpatti, chaṭṭhe tassāruṇuggame..</p>

<p rend="hangnum" n="2223"><hi rend="paranum">2223</hi><hi rend="dot">.</hi></p>

<p rend="gatha1"> ekasmiṃ cīvare ekā, pañca pañcasu dīpitā.</p>

<p rend="gathalast">ticīvarañca saṃkacci, dakasāṭīti pañca tu..</p>

<p rend="hangnum" n="2224"><hi rend="paranum">2224</hi><hi rend="dot">.</hi></p>

<p rend="gatha1"> tikapācitti <pb ed="V" n="0.0186"/> pañcāhā-natikkante dvidukkaṭaṃ.</p>

<p rend="gathalast">pañcame divase pañca, cīvarāni nisevati..</p>

<p rend="hangnum" n="2225"><hi rend="paranum">2225</hi><hi rend="dot">.</hi></p>

<p rend="gatha1"> otāpeti gilānāya, anāpattipadāsupi.</p>

<p rend="gathalast">samuṭṭhānādayo sabbe, kathinena samā matā..</p>

<p rend="centre">catutthaṃ.</p>

<p rend="hangnum" n="2226"><hi rend="paranum">2226</hi><hi rend="dot">.</hi></p>

<p rend="gatha1"> gahetvā yā anāpucchā, saṅkametabbacīvaraṃ.</p>

<p rend="gathalast">paribhuñjati aññissā, tassā pācittiyaṃ siyā..</p>

<p rend="hangnum" n="2227"><hi rend="paranum">2227</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, sesāya tikadukkaṭaṃ.</p>

<p rend="gathalast">acchinnacīvarā naṭṭha-cīvarā āpadāsu vā..</p>

<p rend="hangnum" n="2228"><hi rend="paranum">2228</hi><hi rend="dot">.</hi></p>

<p rend="gatha1"> tathā ummattikādīna-manāpatti pakāsitā.</p>

<p rend="gathalast">kathinena samuṭṭhānaṃ, tulyametaṃ kriyākriyaṃ..</p>

<p rend="centre">pañcamaṃ.</p>

<p rend="hangnum" n="2229"><hi rend="paranum">2229</hi><hi rend="dot">.</hi></p>

<p rend="gatha1"> yā <pb ed="M" n="0.0212"/> hi bhikkhuni saṅghassa, labhitabbaṃ tu cīvaraṃ.</p>

<p rend="gathalast">nivāreti sace tassā, pācitti paridīpaye..</p>

<p rend="hangnum" n="2230"><hi rend="paranum">2230</hi><hi rend="dot">.</hi></p>

<p rend="gatha1"> gaṇassāpi ca ekissā, lābhe āpatti dukkaṭaṃ.</p>

<p rend="gathalast">tathevaññaṃ parikkhāraṃ, nivāreti sace pana..</p>

<p rend="hangnum" n="2231"><hi rend="paranum">2231</hi><hi rend="dot">.</hi></p>

<p rend="gatha1"> ānisaṃsaṃ nidassetvā, nivāreti na dosatā.</p>

<p rend="gathalast">adinnādānatulyāva, samuṭṭhānādayo matā..</p>

<p rend="centre">chaṭṭhaṃ.</p>

<p rend="hangnum" n="2232"><hi rend="paranum">2232</hi><hi rend="dot">.</hi></p>

<p rend="gatha1"> cīvarānaṃ vibhaṅgaṃ yā, paṭisedheyya dhammikaṃ.</p>

<p rend="gathalast">hoti pācittiyaṃ tassā, dukkaṭaṃ paridīpitaṃ..</p>

<p rend="hangnum" n="2233"><hi rend="paranum">2233</hi><hi rend="dot">.</hi></p>

<p rend="gatha1"> adhamme dhammasaññāya, ubho vematikāya vā.</p>

<p rend="gathalast">ānisaṃsaṃ nidassetvā, paṭisedhentiyā pana..</p>

<p rend="hangnum" n="2234"><hi rend="paranum">2234</hi><hi rend="dot">.</hi></p>

<p rend="gatha1"> tathā ummattikādīna-manāpatti pakāsitā.</p>

<p rend="gathalast">samuṭṭhānādayo sabbe, anantarasamā matā..</p>

<p rend="centre">sattamaṃ.</p>

<p rend="hangnum" n="2235"><hi rend="paranum">2235</hi><hi rend="dot">.</hi></p>

<p rend="gatha1"> nivāsanūpagaṃ <pb ed="V" n="0.0187"/> vāpi, tathā pārupanūpagaṃ.</p>

<p rend="gathalast">kappabindukataṃ kiñci, muñcitvā sahadhammike..</p>

<p rend="hangnum" n="2236"><hi rend="paranum">2236</hi><hi rend="dot">.</hi></p>

<p rend="gatha1"> pitaropi panaññassa, dadeyya yadi cīvaraṃ.</p>

<p rend="gathalast">yassa kassaci tassāpi, pācitti pariyāputā..</p>

<p rend="hangnum" n="2237"><hi rend="paranum">2237</hi><hi rend="dot">.</hi></p>

<p rend="gatha1"> gaṇanāya vasenettha, cīvarānaṃ tu tā pana.</p>

<p rend="gathalast">pācittiyo gaṇetabbā, bhikkhuno dukkaṭaṃ siyā..</p>

<p rend="hangnum" n="2238"><hi rend="paranum">2238</hi><hi rend="dot">.</hi></p>

<p rend="gatha1"> tāvakālikamaññesa-manāpatti dadāti ce.</p>

<p rend="gathalast">sañcarittasamā vuttā, samuṭṭhānādayo nayā..</p>

<p rend="centre">aṭṭhamaṃ.</p>

<p rend="hangnum" n="2239"><hi rend="paranum">2239</hi><hi rend="dot">.</hi></p>

<p rend="gatha1"> cīvarassa <pb ed="M" n="0.0213"/> vibhaṅgaṃ yā, nisedhetvāna cīvare.</p>

<p rend="gathalast">kālaṃ atikkameyyassā, dubbalāsāya dosatā..</p>

<p rend="hangnum" n="2240"><hi rend="paranum">2240</hi><hi rend="dot">.</hi></p>

<p rend="gatha1"> adubbale tu cīvare, sudubbalanti cetasā.</p>

<p rend="gathalast">ubhosu kaṅkhitāya vā, avoca dukkaṭaṃ jino..</p>

<p rend="hangnum" n="2241"><hi rend="paranum">2241</hi><hi rend="dot">.</hi></p>

<p rend="gatha1"> ānisaṃsaṃ nidassetvā, nivāreti na dosatā.</p>

<p rend="gathalast">adinnādānatulyāva, samuṭṭhānādayo matā..</p>

<p rend="centre">navamaṃ.</p>

<p rend="hangnum" n="2242"><hi rend="paranum">2242</hi><hi rend="dot">.</hi></p>

<p rend="gatha1"> dhammikaṃ kathinuddhāraṃ, yā nivāreyya bhikkhunī.</p>

<p rend="gathalast">tassā pācittiyāpatti, munindena pakāsitā..</p>

<p rend="hangnum" n="2243"><hi rend="paranum">2243</hi><hi rend="dot">.</hi></p>

<p rend="gatha1"> ānisaṃso mahā hoti, yassa atthāramūlako.</p>

<p rend="gathalast">uddhāramūlako appo, na dātabbo panīdiso..</p>

<p rend="hangnum" n="2244"><hi rend="paranum">2244</hi><hi rend="dot">.</hi></p>

<p rend="gatha1"> ānisaṃso mahā hoti, yassa ubbhāramūlako.</p>

<p rend="gathalast">atthāramūlako appo, dātabbo evarūpako..</p>

<p rend="hangnum" n="2245"><hi rend="paranum">2245</hi><hi rend="dot">.</hi></p>

<p rend="gatha1"> tathā samānisaṃsopi, saddhāpālanakāraṇā.</p>

<p rend="gathalast">ānisaṃsaṃ nidassetvā, paṭisedheti vaṭṭati..</p>

<p rend="hangnum" n="2246"><hi rend="paranum">2246</hi><hi rend="dot">.</hi></p>

<p rend="gatha1"> sesaṃ pana asesena, sattamena samaṃ mataṃ.</p>

<p rend="gathalast">samuṭṭhānādinā saddhiṃ, apubbaṃ natthi kiñcipi..</p>

<p rend="centre">dasamaṃ.</p>

<p rend="centre">naggavaggo tatiyo.</p>

<p rend="hangnum" n="2247"><hi rend="paranum">2247</hi><hi rend="dot">.</hi></p>

<p rend="gatha1"> ekāya <pb ed="V" n="0.0188"/> tu nipannāya, aparā vā nipajjatu.</p>

<p rend="gathalast">nipajjeyyuṃ saheva dve, dvinnaṃ pācittiyaṃ siyā..</p>

<p rend="hangnum" n="2248"><hi rend="paranum">2248</hi><hi rend="dot">.</hi></p>

<p rend="gatha1"> āpattibahukā <pb ed="M" n="0.0214"/> ñeyyā, punappunaṃ nipajjane.</p>

<p rend="gathalast">ekāya ca nipannāya, sace ekā nisīdati..</p>

<p rend="hangnum" n="2249"><hi rend="paranum">2249</hi><hi rend="dot">.</hi></p>

<p rend="gatha1"> ubho vāpi nisīdanti, samaṃ, ummattikāya vā.</p>

<p rend="gathalast">anāpatti samuṭṭhānaṃ, eḷakena samaṃ mataṃ..</p>

<p rend="centre">paṭhamaṃ.</p>

<p rend="hangnum" n="2250"><hi rend="paranum">2250</hi><hi rend="dot">.</hi></p>

<p rend="gatha1"> pāvārakaṭasārādiṃ, santharitvā panekakaṃ.</p>

<p rend="gathalast">saṃhārimesu teneva, pārupitvā sace pana..</p>

<p rend="hangnum" n="2251"><hi rend="paranum">2251</hi><hi rend="dot">.</hi></p>

<p rend="gatha1"> nipajjanti saheva dve, tāsaṃ pācittiyaṃ siyā.</p>

<p rend="gathalast">ekasmiṃ dukkaṭaṃ dvinnaṃ, vuttaṃ tu dvikadukkaṭaṃ..</p>

<p rend="hangnum" n="2252"><hi rend="paranum">2252</hi><hi rend="dot">.</hi></p>

<p rend="gatha1"> vavatthānaṃ nidassetvā, nipajjanti sace pana.</p>

<p rend="gathalast">na dosummattikādīnaṃ, sesaṃ tulyaṃ panādinā..</p>

<p rend="centre">dutiyaṃ.</p>

<p rend="hangnum" n="2253"><hi rend="paranum">2253</hi><hi rend="dot">.</hi></p>

<p rend="gatha1"> purato ca anāpucchā, yadi caṅkamanādayo.</p>

<p rend="gathalast">kareyya pana pācitti, aññissāphāsukāraṇā..</p>

<p rend="hangnum" n="2254"><hi rend="paranum">2254</hi><hi rend="dot">.</hi></p>

<p rend="gatha1"> nivattanānaṃ gaṇanāya tassā.</p>

<p rend="gatha2">pācittiyānaṃ gaṇanā ca ñeyyā.</p>

<p rend="gatha3">payogatoyeva bhavanti dosā.</p>

<p rend="gathalast">nipajjanaṭṭhānanisīdanānaṃ..</p>

<p rend="hangnum" n="2255"><hi rend="paranum">2255</hi><hi rend="dot">.</hi></p>

<p rend="gatha1"> uddesādīsu pācitti, padānaṃ gaṇanāvasā.</p>

<p rend="gathalast">tikapācittiyaṃ vuttaṃ, sesāya tikadukkaṭaṃ..</p>

<p rend="hangnum" n="2256"><hi rend="paranum">2256</hi><hi rend="dot">.</hi></p>

<p rend="gatha1"> na ca aphāsukāmāya, āpucchā purato pana.</p>

<p rend="gathalast">tassā caṅkamanādīni, anāpatti karontiyā..</p>

<p rend="hangnum" n="2257"><hi rend="paranum">2257</hi><hi rend="dot">.</hi></p>

<p rend="gatha1"> adinnādānatulyāva<pb ed="M" n="0.0215"/>, samuṭṭhānādayo nayā.</p>

<p rend="gathalast">kriyākriyamidaṃ pāpa- mānasaṃ dukkhavedanaṃ..</p>

<p rend="centre">tatiyaṃ.</p>

<p rend="hangnum" n="2258"><hi rend="paranum">2258</hi><hi rend="dot">.</hi></p>

<p rend="gatha1"> sayaṃ <pb ed="V" n="0.0189"/> anantarāyā yā, dukkhitaṃ sahajīviniṃ.</p>

<p rend="gathalast">nupaṭṭhāpeyya caññāya, nupaṭṭheyya sayampi vā..</p>

<p rend="hangnum" n="2259"><hi rend="paranum">2259</hi><hi rend="dot">.</hi></p>

<p rend="gatha1"> dhure nikkhittamatteva, tassā pācittiyaṃ siyā.</p>

<p rend="gathalast">antevāsiniyā vāpi, dukkaṭaṃ itarāya vā..</p>

<p rend="hangnum" n="2260"><hi rend="paranum">2260</hi><hi rend="dot">.</hi></p>

<p rend="gatha1"> anāpatti gilānāya, gavesitvālabhantiyā.</p>

<p rend="gathalast">āpadummattikādīnaṃ, dhuranikkhepanodayaṃ..</p>

<p rend="centre">catutthaṃ.</p>

<p rend="hangnum" n="2261"><hi rend="paranum">2261</hi><hi rend="dot">.</hi></p>

<p rend="gatha1"> sakaṃ puggalikaṃ datvā, sakavāṭaṃ upassayaṃ.</p>

<p rend="gathalast">sayaṃ upassayā tamhā, nikkaḍḍhati sace pana..</p>

<p rend="hangnum" n="2262"><hi rend="paranum">2262</hi><hi rend="dot">.</hi></p>

<p rend="gatha1"> ekeneva payogena, dvārādīsu bahūnipi.</p>

<p rend="gathalast">taṃ nikkaḍḍhantiyā tassā, ekaṃ pācittiyaṃ siyā..</p>

<p rend="hangnum" n="2263"><hi rend="paranum">2263</hi><hi rend="dot">.</hi></p>

<p rend="gatha1"> payogagaṇanāyettha, pācittigaṇanā matā.</p>

<p rend="gathalast">āṇattiyampi eseva, nayo vutto mahesinā..</p>

<p rend="hangnum" n="2264"><hi rend="paranum">2264</hi><hi rend="dot">.</hi></p>

<p rend="gatha1"> ‘‘ettakāva imaṃ dvārā, nikkaḍḍhāhī’’ti bhāsati.</p>

<p rend="gathalast">ekāyāṇattiyā dvāra-gaṇanāpattiyo siyuṃ..</p>

<p rend="hangnum" n="2265"><hi rend="paranum">2265</hi><hi rend="dot">.</hi></p>

<p rend="gatha1"> dukkaṭaṃ akavāṭamhā, sesāya tikadukkaṭaṃ.</p>

<p rend="gathalast">ubhinnaṃ pana sabbattha, parikkhāresu dukkaṭaṃ..</p>

<p rend="hangnum" n="2266"><hi rend="paranum">2266</hi><hi rend="dot">.</hi></p>

<p rend="gatha1"> sesamettha asesena, samuṭṭhānādinā saha.</p>

<p rend="gathalast">saṅghikā hi vihārasmā, nikkaḍḍhanasamaṃ mataṃ..</p>

<p rend="centre">pañcamaṃ.</p>

<p rend="hangnum" n="2267"><hi rend="paranum">2267</hi><hi rend="dot">.</hi></p>

<p rend="gatha1"> chaṭṭhe <pb ed="M" n="0.0216"/> panidha vattabbaṃ, apubbaṃ natthi kiñcipi.</p>

<p rend="gathalast">sikkhāpadenariṭṭhassa, sadisova vinicchayo..</p>

<p rend="centre">chaṭṭhaṃ.</p>

<p rend="hangnum" n="2268"><hi rend="paranum">2268</hi><hi rend="dot">.</hi></p>

<p rend="gatha1"> sāsaṅkasammate anto-raṭṭhe bhikkhuniyā pana.</p>

<p rend="gathalast">carantiyā siyāpatti, vinā satthena cārikaṃ..</p>

<p rend="hangnum" n="2269"><hi rend="paranum">2269</hi><hi rend="dot">.</hi></p>

<p rend="gatha1"> gāmantarapavese <pb ed="V" n="0.0190"/> ca, araññe addhayojane.</p>

<p rend="gathalast">pācittiyanayo ñeyyo, bhikkhunā vinayaññunā..</p>

<p rend="hangnum" n="2270"><hi rend="paranum">2270</hi><hi rend="dot">.</hi></p>

<p rend="gatha1"> na doso saha satthena, khemaṭṭhānāpadāsu vā.</p>

<p rend="gathalast">idaṃ eḷakalomena, samuṭṭhānādinā samaṃ..</p>

<p rend="centre">sattamaṃ.</p>

<p rend="hangnum" n="2271"><hi rend="paranum">2271</hi><hi rend="dot">.</hi></p>

<p rend="gatha1"> aṭṭhame navame vāpi, anuttānaṃ na vijjati.</p>

<p rend="gathalast">sattamena samānāni, samuṭṭhānādinā saha..</p>

<p rend="centre">aṭṭhamanavamāni.</p>

<p rend="hangnum" n="2272"><hi rend="paranum">2272</hi><hi rend="dot">.</hi></p>

<p rend="gatha1"> pācitti dhuranikkhepe, ‘‘na gamissāmyaha’’nti ca.</p>

<p rend="gathalast">katvā ca dhuranikkhepaṃ, pacchā gacchantiyā tathā..</p>

<p rend="hangnum" n="2273"><hi rend="paranum">2273</hi><hi rend="dot">.</hi></p>

<p rend="gatha1"> yojanāni pavāretvā, pañca gantumpi vaṭṭati.</p>

<p rend="gathalast">chasu vattabbamevatthi, kinnu nāmidha taṃ siyā..</p>

<p rend="hangnum" n="2274"><hi rend="paranum">2274</hi><hi rend="dot">.</hi></p>

<p rend="gatha1"> tīṇi gantvā ca teneva, paccāgantuṃ na vaṭṭati.</p>

<p rend="gathalast">aññena pana maggena, pacchāgacchati vaṭṭati..</p>

<p rend="hangnum" n="2275"><hi rend="paranum">2275</hi><hi rend="dot">.</hi></p>

<p rend="gatha1"> anāpattantarāyasmiṃ, tassā dasavidhe sati.</p>

<p rend="gathalast">āpadāsu gilānāya, alābhe dutiyāya vā..</p>

<p rend="hangnum" n="2276"><hi rend="paranum">2276</hi><hi rend="dot">.</hi></p>

<p rend="gatha1"> rājacoramanussaggi-toyavāḷasarīsapā.</p>

<p rend="gathalast">manussajīvitabrahma-cariyassantarāyikā..</p>

<p rend="hangnum" n="2277"><hi rend="paranum">2277</hi><hi rend="dot">.</hi></p>

<p rend="gatha1"> samuṭṭhānādinā <pb ed="M" n="0.0217"/> tulyaṃ, paṭhamantimavatthunā.</p>

<p rend="gathalast">ayameva viseso hi, akriyaṃ dukkhavedanaṃ..</p>

<p rend="centre">dasamaṃ.</p>

<p rend="centre">tuvaṭṭavaggo catuttho.</p>

<p rend="hangnum" n="2278"><hi rend="paranum">2278</hi><hi rend="dot">.</hi></p>

<p rend="gatha1"> rājāgāraṃ cittāgāraṃ, ārāmaṃ kīḷuyyānaṃ vā.</p>

<p rend="gathalast">kīḷāvāpiṃ nānākāraṃ, daṭṭhuṃ gacchantinaṃ tāni..</p>

<p rend="hangnum" n="2279"><hi rend="paranum">2279</hi><hi rend="dot">.</hi></p>

<p rend="gatha1"> niddiṭṭhaṃ <pb ed="V" n="0.0191"/> muninā tāsaṃ, dukkaṭaṃ tu pade pade.</p>

<p rend="gathalast">padaṃ anuddharitvāva, sace passanti pañcapi..</p>

<p rend="hangnum" n="2280"><hi rend="paranum">2280</hi><hi rend="dot">.</hi></p>

<p rend="gatha1"> ekāyeva panāpatti, pācitti paridīpitā.</p>

<p rend="gathalast">gantvā passanti ce taṃ taṃ, pāṭekkāpattiyo siyuṃ..</p>

<p rend="hangnum" n="2281"><hi rend="paranum">2281</hi><hi rend="dot">.</hi></p>

<p rend="gatha1"> payogabahutāyāpi, pācittibahutā siyā.</p>

<p rend="gathalast">bhikkhussa pana sabbattha, hoti āpatti dukkaṭaṃ..</p>

<p rend="hangnum" n="2282"><hi rend="paranum">2282</hi><hi rend="dot">.</hi></p>

<p rend="gatha1"> avaseso anāpatti-kathāmaggavinicchayo.</p>

<p rend="gathalast">naccadassanatulyova, samuṭṭhānādinā saha..</p>

<p rend="centre">paṭhamaṃ.</p>

<p rend="hangnum" n="2283"><hi rend="paranum">2283</hi><hi rend="dot">.</hi></p>

<p rend="gatha1"> āsandiṃ vā pallaṅkaṃ vā, māṇanātītaṃ vāḷūpetaṃ.</p>

<p rend="gathalast">sevantīnaṃ yāsaṃ tāsaṃ, pācittāpattiṃ satthāha..</p>

<p rend="hangnum" n="2284"><hi rend="paranum">2284</hi><hi rend="dot">.</hi></p>

<p rend="gatha1"> nisīdanassāpi nipajjanassa.</p>

<p rend="gatha2">payogabāhullavasena hoti.</p>

<p rend="gatha3">iccevamaccantayasena vuttā.</p>

<p rend="gathalast">pācittiyānaṃ gaṇanā panevaṃ..</p>

<p rend="hangnum" n="2285"><hi rend="paranum">2285</hi><hi rend="dot">.</hi></p>

<p rend="gatha1"> pāde <pb ed="M" n="0.0218"/> āsandiyā chetvā, bhitvā pallaṅkavāḷake.</p>

<p rend="gathalast">anāpatti samuṭṭhāna-manantarasamaṃ mataṃ..</p>

<p rend="centre">dutiyaṃ.</p>

<p rend="hangnum" n="2286"><hi rend="paranum">2286</hi><hi rend="dot">.</hi></p>

<p rend="gatha1"> channaṃ aññataraṃ suttaṃ, yadi kantati bhikkhunī.</p>

<p rend="gathalast">yattakaṃ añchitaṃ hatthā, tasmiṃ takkamhi veṭhite..</p>

<p rend="hangnum" n="2287"><hi rend="paranum">2287</hi><hi rend="dot">.</hi></p>

<p rend="gatha1"> ekā pācitti niddiṭṭhā, suttakantanato pana.</p>

<p rend="gathalast">sabbapubbapayogesu, dukkaṭaṃ hatthavārato..</p>

<p rend="hangnum" n="2288"><hi rend="paranum">2288</hi><hi rend="dot">.</hi></p>

<p rend="gatha1"> na doso kantitaṃ suttaṃ, puna kantantiyā pana.</p>

<p rend="gathalast">idaṃ eḷakalomena, samuṭṭhānādinā samaṃ..</p>

<p rend="centre">tatiyaṃ.</p>

<p rend="hangnum" n="2289"><hi rend="paranum">2289</hi><hi rend="dot">.</hi></p>

<p rend="gatha1"> koṭṭanaṃ <pb ed="V" n="0.0192"/> taṇḍulānaṃ tu, ādiṃ katvāna dukkaṭaṃ.</p>

<p rend="gathalast">sabbapubbapayogesu, veyyāvaccaṃ karontiyā..</p>

<p rend="hangnum" n="2290"><hi rend="paranum">2290</hi><hi rend="dot">.</hi></p>

<p rend="gatha1"> bhājanāni gaṇetvāva, pācitti yāguādisu.</p>

<p rend="gathalast">khajjakādīsu rūpānaṃ, gaṇanāya hi dīpaye..</p>

<p rend="hangnum" n="2291"><hi rend="paranum">2291</hi><hi rend="dot">.</hi></p>

<p rend="gatha1"> sace mātāpitūnampi, āgatānaṃ panattano.</p>

<p rend="gathalast">kiñci kammaṃ akāretvā, kiñci kātuṃ na vaṭṭati..</p>

<p rend="hangnum" n="2292"><hi rend="paranum">2292</hi><hi rend="dot">.</hi></p>

<p rend="gatha1"> saṅghassa yāgupāne vā, saṅghabhattepi vā tathā.</p>

<p rend="gathalast">cetiyassa ca pūjāya, veyyāvaccakarassa vā..</p>

<p rend="hangnum" n="2293"><hi rend="paranum">2293</hi><hi rend="dot">.</hi></p>

<p rend="gatha1"> attano ca anāpatti, tathā ummattikāya vā.</p>

<p rend="gathalast">samuṭṭhānādayo sabbe, tatiyena samā matā..</p>

<p rend="centre">catutthaṃ.</p>

<p rend="hangnum" n="2294"><hi rend="paranum">2294</hi><hi rend="dot">.</hi></p>

<p rend="gatha1"> pācitti <pb ed="M" n="0.0219"/> dhuranikkhepe, yathā cīvarasibbane.</p>

<p rend="gathalast">tathā idha panekāhaṃ, parihāro na labbhati..</p>

<p rend="hangnum" n="2295"><hi rend="paranum">2295</hi><hi rend="dot">.</hi></p>

<p rend="gatha1"> sesaṃ vuttanayeneva, tattha cīvarasibbane.</p>

<p rend="gathalast">samuṭṭhānādinā saddhiṃ, veditabbaṃ vibhāvinā.</p>

<p rend="centre">pañcamaṃ.</p>

<p rend="hangnum" n="2296"><hi rend="paranum">2296</hi><hi rend="dot">.</hi></p>

<p rend="gatha1"> kāyena kāyabaddhena, tathā nissaggiyena vā.</p>

<p rend="gathalast">gihīnaṃ pana yaṃ kiñci, dantaponodakaṃ vinā..</p>

<p rend="hangnum" n="2297"><hi rend="paranum">2297</hi><hi rend="dot">.</hi></p>

<p rend="gatha1"> ajjhoharaṇiyaṃ aññaṃ, aññesaṃ tu dadāti yā.</p>

<p rend="gathalast">hoti pācittiyaṃ tassā, ṭhapetvā sahadhammike..</p>

<p rend="hangnum" n="2298"><hi rend="paranum">2298</hi><hi rend="dot">.</hi></p>

<p rend="gatha1"> dantakaṭṭhodake vuttaṃ, dukkaṭaṃ muninā idha.</p>

<p rend="gathalast">yā na deti ca dāpeti, nikkhamitvāpi dentiyā..</p>

<p rend="hangnum" n="2299"><hi rend="paranum">2299</hi><hi rend="dot">.</hi></p>

<p rend="gatha1"> deti bāhiralepaṃ vā, na dosummattikāya vā.</p>

<p rend="gathalast">samuṭṭhānādayo sabbe, tatiyena samā matā..</p>

<p rend="centre">chaṭṭhaṃ.</p>

<p rend="hangnum" n="2300"><hi rend="paranum">2300</hi><hi rend="dot">.</hi></p>

<p rend="gatha1"> adatvā <pb ed="V" n="0.0193"/> paribhuñjeyya, yā cāvasathacīvaraṃ.</p>

<p rend="gathalast">divase tu catutthe taṃ, dhovitvā puna cīvaraṃ..</p>

<p rend="hangnum" n="2301"><hi rend="paranum">2301</hi><hi rend="dot">.</hi></p>

<p rend="gatha1"> sāmaṇerāya vā anta-maso utuniyā sace.</p>

<p rend="gathalast">tassā pācittiyaṃ vuttaṃ, tikapācittiyaṃ siyā..</p>

<p rend="hangnum" n="2302"><hi rend="paranum">2302</hi><hi rend="dot">.</hi></p>

<p rend="gatha1"> tassā nissajjite tasmiṃ, vuttaṃ tu dvikadukkaṭaṃ.</p>

<p rend="gathalast">utunīnaṃ abhāve tu, aññāsaṃ puna pariyaye..</p>

<p rend="hangnum" n="2303"><hi rend="paranum">2303</hi><hi rend="dot">.</hi></p>

<p rend="gatha1"> acchinnacīvarādīna-manāpattāpadāsupi.</p>

<p rend="gathalast">samuṭṭhānādayo sabbe, kathinena samā matā..</p>

<p rend="centre">sattamaṃ.</p>

<p rend="hangnum" n="2304"><hi rend="paranum">2304</hi><hi rend="dot">.</hi></p>

<p rend="gatha1"> adatvā <pb ed="M" n="0.0220"/> rakkhaṇatthāya, vihāraṃ sakavāṭakaṃ.</p>

<p rend="gathalast">hoti pācittiyaṃ tassā, cārikaṃ pakkamantiyā..</p>

<p rend="hangnum" n="2305"><hi rend="paranum">2305</hi><hi rend="dot">.</hi></p>

<p rend="gatha1"> attano gāmato aññaṃ, gāmaṃ gacchantiyā pana.</p>

<p rend="gathalast">parikkhittavihārassa, parikkhepampi vā tathā..</p>

<p rend="hangnum" n="2306"><hi rend="paranum">2306</hi><hi rend="dot">.</hi></p>

<p rend="gatha1"> itarassupacāraṃ vā, paṭhamena padena taṃ.</p>

<p rend="gathalast">dukkaṭaṃ samatikkante, pācitti dutiyena tu..</p>

<p rend="hangnum" n="2307"><hi rend="paranum">2307</hi><hi rend="dot">.</hi></p>

<p rend="gatha1"> akavāṭabandhanasmiṃ, dukkaṭaṃ paridīpitaṃ.</p>

<p rend="gathalast">antarāye anāpatti, jaggikaṃ alabhantiyā..</p>

<p rend="hangnum" n="2308"><hi rend="paranum">2308</hi><hi rend="dot">.</hi></p>

<p rend="gatha1"> āpadāsu gilānāya, tathā ummattikāya vā.</p>

<p rend="gathalast">samuṭṭhānādayo sabbe, kathinena samā matā..</p>

<p rend="centre">aṭṭhamaṃ.</p>

<p rend="hangnum" n="2309"><hi rend="paranum">2309</hi><hi rend="dot">.</hi></p>

<p rend="gatha1"> hatthiassarathādīhi, saṃyuttaṃ sippameva vā.</p>

<p rend="gathalast">parūpaghātakaṃ mantā-gadayogappabhedakaṃ..</p>

<p rend="hangnum" n="2310"><hi rend="paranum">2310</hi><hi rend="dot">.</hi></p>

<p rend="gatha1"> pariyāpuṇeyya ce kiñci, yassa kassaci santike.</p>

<p rend="gathalast">hoti pācittiyaṃ tassā, padādīnaṃ vasenidha..</p>

<p rend="hangnum" n="2311"><hi rend="paranum">2311</hi><hi rend="dot">.</hi></p>

<p rend="gatha1"> lekhe pana anāpatti, dhāraṇāya ca guttiyā.</p>

<p rend="gathalast">parittesu ca sabbesu, tathā ummattikāya vā..</p>

<p rend="centre">navamaṃ.</p>

<p rend="hangnum" n="2312"><hi rend="paranum">2312</hi><hi rend="dot">.</hi></p>

<p rend="gatha1"> dasame <pb ed="V" n="0.0194"/> natthi vattabbaṃ, navamena samaṃ idaṃ.</p>

<p rend="gathalast">samuṭṭhānādayo dvinnaṃ, padasodhammasādisā..</p>

<p rend="centre">dasamaṃ.</p>

<p rend="centre">cittāgāravaggo pañcamo.</p>

<p rend="hangnum" n="2313"><hi rend="paranum">2313</hi><hi rend="dot">.</hi></p>

<p rend="gatha1"> sabhikkhukaṃ <pb ed="M" n="0.0221"/> panārāmaṃ, jānitvā pavisantiyā.</p>

<p rend="gathalast">anāpucchāva yaṃ kiñci, pācitti pariyāputā..</p>

<p rend="hangnum" n="2314"><hi rend="paranum">2314</hi><hi rend="dot">.</hi></p>

<p rend="gatha1"> sace antamaso rukkha-mūlassapi ca bhikkhunī.</p>

<p rend="gathalast">anāpucchā parikkhepaṃ, atikkāmeti yā pana..</p>

<p rend="hangnum" n="2315"><hi rend="paranum">2315</hi><hi rend="dot">.</hi></p>

<p rend="gatha1"> upacārokkame vāpi, aparikkhittakassa tu.</p>

<p rend="gathalast">dukkaṭaṃ paṭhame pāde, pācitti dutiye siyā..</p>

<p rend="hangnum" n="2316"><hi rend="paranum">2316</hi><hi rend="dot">.</hi></p>

<p rend="gatha1"> abhikkhuke sabhikkhūti, saññāya panubhosupi.</p>

<p rend="gathalast">jātakaṅkhāya vā tassā, hoti āpatti dukkaṭaṃ..</p>

<p rend="hangnum" n="2317"><hi rend="paranum">2317</hi><hi rend="dot">.</hi></p>

<p rend="gatha1"> paṭhamaṃ pavisantīnaṃ, tāsaṃ sīsānulokikā.</p>

<p rend="gathalast">tā sannipatitā yattha, tāsaṃ gacchati santikaṃ..</p>

<p rend="hangnum" n="2318"><hi rend="paranum">2318</hi><hi rend="dot">.</hi></p>

<p rend="gatha1"> santaṃ bhikkhuṃ panāpucchā, maggo vārāmamajjhato.</p>

<p rend="gathalast">tena gacchantiyā vāpi, āpadāsu visantiyā..</p>

<p rend="hangnum" n="2319"><hi rend="paranum">2319</hi><hi rend="dot">.</hi></p>

<p rend="gatha1"> tathā ummattikādīna-manāpatti pakāsitā.</p>

<p rend="gathalast">dhuranikkhepatulyāva, samuṭṭhānādayo nayā..</p>

<p rend="centre">paṭhamaṃ.</p>

<p rend="hangnum" n="2320"><hi rend="paranum">2320</hi><hi rend="dot">.</hi></p>

<p rend="gatha1"> akkoseyya ca yā bhikkhuṃ, paribhāseyya vā pana.</p>

<p rend="gathalast">tikapācittiyaṃ tassā, sese ca tikadukkaṭaṃ..</p>

<p rend="hangnum" n="2321"><hi rend="paranum">2321</hi><hi rend="dot">.</hi></p>

<p rend="gatha1"> purakkhatvā vadantīna-.</p>

<p rend="gatha2">matthadhammānusāsaniṃ.</p>

<p rend="gatha3">na dosomasavādena.</p>

<p rend="gathalast">tulyo sesanayo mato..</p>

<p rend="centre">dutiyaṃ.</p>

<p rend="hangnum" n="2322"><hi rend="paranum">2322</hi><hi rend="dot">.</hi></p>

<p rend="gatha1"> yā <pb ed="V" n="0.0195"/> saṅghaṃ paribhāseyya, tassā pācittiyaṃ siyā.</p>

<p rend="gathalast">ekaṃ sambahulā vāpi, tatheva itarāya vā..</p>

<p rend="hangnum" n="2323"><hi rend="paranum">2323</hi><hi rend="dot">.</hi></p>

<p rend="gatha1"> paribhāsantiyā <pb ed="M" n="0.0222"/> tassā, dukkaṭaṃ paridīpitaṃ.</p>

<p rend="gathalast">sesaṃ anantareneva, samuṭṭhānādinā samaṃ..</p>

<p rend="centre">tatiyaṃ.</p>

<p rend="hangnum" n="2324"><hi rend="paranum">2324</hi><hi rend="dot">.</hi></p>

<p rend="gatha1"> nimantitāpi vā sace, pavāritāpi vā pana.</p>

<p rend="gathalast">nimantanapavāraṇā, ubhopi vuttalakkhaṇā..</p>

<p rend="hangnum" n="2325"><hi rend="paranum">2325</hi><hi rend="dot">.</hi></p>

<p rend="gatha1"> purebhattaṃ tu yāguñca, ṭhapetvā kālikattayaṃ.</p>

<p rend="gathalast">yā cajjhoharaṇatthāya, yaṃ kiñci pana āmisaṃ..</p>

<p rend="hangnum" n="2326"><hi rend="paranum">2326</hi><hi rend="dot">.</hi></p>

<p rend="gatha1"> paṭiggaṇhāti ce tassā, gahaṇe dukkaṭaṃ siyā.</p>

<p rend="gathalast">ajjhohāravasenettha, pācitti paridīpitā..</p>

<p rend="hangnum" n="2327"><hi rend="paranum">2327</hi><hi rend="dot">.</hi></p>

<p rend="gatha1"> kālikāni ca tīṇeva, āhāratthāya gaṇhati.</p>

<p rend="gathalast">gahaṇe dukkaṭaṃ vuttaṃ, tathā ajjhoharantiyā..</p>

<p rend="hangnum" n="2328"><hi rend="paranum">2328</hi><hi rend="dot">.</hi></p>

<p rend="gatha1"> nimantitā yā pana appavāritā.</p>

<p rend="gatha2">sacepi yāguṃ pivatīdha vaṭṭati.</p>

<p rend="gatha3">tathā kathetvā puna sāmikassa vā.</p>

<p rend="gathalast">sacepi sā bhuñjati aññabhojanaṃ..</p>

<p rend="hangnum" n="2329"><hi rend="paranum">2329</hi><hi rend="dot">.</hi></p>

<p rend="gatha1"> kālikāni ca tīṇeva, paccaye sati bhuñjati.</p>

<p rend="gathalast">tathā ummattikādīnaṃ, anāpatti pakāsitā..</p>

<p rend="hangnum" n="2330"><hi rend="paranum">2330</hi><hi rend="dot">.</hi></p>

<p rend="gatha1"> samuṭṭhānamidaṃ tulyaṃ, addhānena kriyākriyaṃ.</p>

<p rend="gathalast">nimantitā anāpucchā, sāmiṃ bhuñjati ce pana..</p>

<p rend="hangnum" n="2331"><hi rend="paranum">2331</hi><hi rend="dot">.</hi></p>

<p rend="gatha1"> kappiyaṃ pana kāretvā, akāretvāpi vā yadi.</p>

<p rend="gathalast">paribhuñjati yā tassā, pācitti kriyato siyā..</p>

<p rend="centre">catutthaṃ.</p>

<p rend="hangnum" n="2332"><hi rend="paranum">2332</hi><hi rend="dot">.</hi></p>

<p rend="gatha1"> bhikkhunīnaṃ avaṇṇaṃ vā, pācitti kulasantike.</p>

<p rend="gathalast">kulassāvaṇṇanaṃ vāpi, bhikkhunīnaṃ vadantiyā..</p>

<p rend="hangnum" n="2333"><hi rend="paranum">2333</hi><hi rend="dot">.</hi></p>

<p rend="gatha1"> santaṃ <pb ed="M" n="0.0223"/><pb ed="V" n="0.0196"/> bhāsantiyā dosaṃ, na dosummattikāya vā.</p>

<p rend="gathalast">omasavādatulyāva, samuṭṭhānādayo nayā..</p>

<p rend="centre">pañcamaṃ.</p>

<p rend="hangnum" n="2334"><hi rend="paranum">2334</hi><hi rend="dot">.</hi></p>

<p rend="gatha1"> addhayojanato ore, bhikkhu ovādadāyako.</p>

<p rend="gathalast">na vasati sace maggo, akhemo vā sace siyā..</p>

<p rend="hangnum" n="2335"><hi rend="paranum">2335</hi><hi rend="dot">.</hi></p>

<p rend="gatha1"> ayaṃ abhikkhuko nāma, āvāso pana tattha hi.</p>

<p rend="gathalast">upagacchantiyā vassaṃ, āpatti aruṇuggame..</p>

<p rend="hangnum" n="2336"><hi rend="paranum">2336</hi><hi rend="dot">.</hi></p>

<p rend="gatha1"> pakkantā pakkhasaṅkantā, vibbhantā vā matāpi vā.</p>

<p rend="gathalast">vassaṃ upagatā bhikkhū, anāpattāpadāsupi..</p>

<p rend="hangnum" n="2337"><hi rend="paranum">2337</hi><hi rend="dot">.</hi></p>

<p rend="gatha1"> seso ñeyyo kathāmaggo.</p>

<p rend="gatha2">bhikkhunovādako pana.</p>

<p rend="gatha3">idaṃ eḷakalomena.</p>

<p rend="gathalast">samuṭṭhānādinā samaṃ..</p>

<p rend="centre">chaṭṭhaṃ.</p>

<p rend="hangnum" n="2338"><hi rend="paranum">2338</hi><hi rend="dot">.</hi></p>

<p rend="gatha1"> yā bhikkhunubhatosaṅghe, vassaṃvuṭṭhā tato puna.</p>

<p rend="gathalast">‘‘nāhaṃ pavāressāmī’’ti, sā nikkhipati ce dhuraṃ..</p>

<p rend="hangnum" n="2339"><hi rend="paranum">2339</hi><hi rend="dot">.</hi></p>

<p rend="gatha1"> dhure nikkhittamattasmiṃ, tassā pācittiyaṃ siyā.</p>

<p rend="gathalast">sati vā antarāyasmiṃ, gilānāyāpadāsupi..</p>

<p rend="hangnum" n="2340"><hi rend="paranum">2340</hi><hi rend="dot">.</hi></p>

<p rend="gatha1"> pariyesitvāpi vā bhikkhuṃ, na doso alabhantiyā.</p>

<p rend="gathalast">idaṃ tu dhuranikkhepa-samuṭṭhānamudīritaṃ..</p>

<p rend="centre">sattamaṃ.</p>

<p rend="hangnum" n="2341"><hi rend="paranum">2341</hi><hi rend="dot">.</hi></p>

<p rend="gatha1"> ‘‘ovādādīnamatthāya, na gacchissāmyaha’’nti hi.</p>

<p rend="gathalast">dhure nikkhittamattasmiṃ, pācitti paridīpaye..</p>

<p rend="hangnum" n="2342"><hi rend="paranum">2342</hi><hi rend="dot">.</hi></p>

<p rend="gatha1"> sadisaṃ <pb ed="M" n="0.0224"/> tu samuṭṭhānaṃ, paṭhamantimavatthunā.</p>

<p rend="gathalast">akriyaṃ lokavajjañca, kāyikaṃ dukkhavedanaṃ..</p>

<p rend="centre">aṭṭhamaṃ.</p>

<p rend="hangnum" n="2343"><hi rend="paranum">2343</hi><hi rend="dot">.</hi></p>

<p rend="gatha1"> ‘‘na <pb ed="V" n="0.0197"/> yācissāmi ovādaṃ, na pucchissāmuposathaṃ’’.</p>

<p rend="gathalast">iccevaṃ pana nikkhitte, dhure pācittiyaṃ siyā..</p>

<p rend="hangnum" n="2344"><hi rend="paranum">2344</hi><hi rend="dot">.</hi></p>

<p rend="gatha1"> sati vā antarāyasmiṃ, gilānāyāpadāsu vā.</p>

<p rend="gathalast">na doso pariyesitvā, dutiyaṃ alabhantiyā..</p>

<p rend="hangnum" n="2345"><hi rend="paranum">2345</hi><hi rend="dot">.</hi></p>

<p rend="gatha1"> aṭṭhamepi anāpatti, evameva pakāsitā.</p>

<p rend="gathalast">idaṃ tu dhuranikkhepa-samuṭṭhānamudīritaṃ..</p>

<p rend="centre">navamaṃ.</p>

<p rend="hangnum" n="2346"><hi rend="paranum">2346</hi><hi rend="dot">.</hi></p>

<p rend="gatha1"> pasākhe pana sañjātaṃ, gaṇḍaṃ rucitameva vā.</p>

<p rend="gathalast">anāpucchāva saṅghaṃ vā, gaṇaṃ ekena ekikā..</p>

<p rend="hangnum" n="2347"><hi rend="paranum">2347</hi><hi rend="dot">.</hi></p>

<p rend="gatha1"> ‘‘bhinda phālehi dhovā’’ti, sabbānevāṇāpentiyā.</p>

<p rend="gathalast">katesu dukkaṭāniccha, tassā pācittiyo cha ca..</p>

<p rend="hangnum" n="2348"><hi rend="paranum">2348</hi><hi rend="dot">.</hi></p>

<p rend="gatha1"> ‘‘yamettha atthi kātabbaṃ, taṃ sabbaṃ tvaṃ karohi’’ti.</p>

<p rend="gathalast">āṇāpeti sace evaṃ, so ca sabbaṃ karoti ce..</p>

<p rend="hangnum" n="2349"><hi rend="paranum">2349</hi><hi rend="dot">.</hi></p>

<p rend="gatha1"> ekāya pana vācāya, dukkaṭāni panaccha ca.</p>

<p rend="gathalast">tassā pācittiyacchakkaṃ, dvādasāpattiyo siyuṃ..</p>

<p rend="hangnum" n="2350"><hi rend="paranum">2350</hi><hi rend="dot">.</hi></p>

<p rend="gatha1"> bhedanādīsu ekaṃ sā, āṇāpeti sace pana.</p>

<p rend="gathalast">so karoti ca sabbāni, ekaṃ pācittiyaṃ siyā..</p>

<p rend="hangnum" n="2351"><hi rend="paranum">2351</hi><hi rend="dot">.</hi></p>

<p rend="gatha1"> āpucchitvāpi vā viññuṃ, gahetvā dutiyampi vā.</p>

<p rend="gathalast">bhedanādīni sabbāni, kārāpeti sace pana..</p>

<p rend="hangnum" n="2352"><hi rend="paranum">2352</hi><hi rend="dot">.</hi></p>

<p rend="gatha1"> tassā <pb ed="M" n="0.0225"/> ummattikādīna-manāpatti pakāsitā.</p>

<p rend="gathalast">samuṭṭhānādayo sabbe, kathinena samā matā..</p>

<p rend="centre">dasamaṃ.</p>

<p rend="centre">ārāmavaggo chaṭṭho.</p>

<p rend="hangnum" n="2353"><hi rend="paranum">2353</hi><hi rend="dot">.</hi></p>

<p rend="gatha1"> gaṇaṃpariyesanādismiṃ, gabbhiniṃ vuṭṭhapentiyā.</p>

<p rend="gathalast">ñattiyā kammavācāhi, upajjhāyāya dukkaṭaṃ..</p>

<p rend="hangnum" n="2354"><hi rend="paranum">2354</hi><hi rend="dot">.</hi></p>

<p rend="gatha1"> kammavācāya <pb ed="V" n="0.0198"/> osāne, pācitti pariyāputā.</p>

<p rend="gathalast">tathā gabbhinisaññāya, na ca gabbhiniyā pana..</p>

<p rend="hangnum" n="2355"><hi rend="paranum">2355</hi><hi rend="dot">.</hi></p>

<p rend="gatha1"> ubho sañjātakaṅkhāya, hoti āpatti dukkaṭaṃ.</p>

<p rend="gathalast">tathācariniyā tassā, gaṇassāpi ca dīpitaṃ..</p>

<p rend="hangnum" n="2356"><hi rend="paranum">2356</hi><hi rend="dot">.</hi></p>

<p rend="gatha1"> dvīsvagabbhinisaññāya, na dosummattikāya vā.</p>

<p rend="gathalast">adinnādānatulyāva, samuṭṭhānādayo nayā..</p>

<p rend="centre">paṭhamaṃ.</p>

<p rend="hangnum" n="2357"><hi rend="paranum">2357</hi><hi rend="dot">.</hi></p>

<p rend="gatha1"> dutiye natthi vattabbaṃ, paṭhamena samaṃ mataṃ.</p>

<p rend="gathalast">samuṭṭhānādinā saddhiṃ, natthi kāci visesatā..</p>

<p rend="centre">dutiyaṃ.</p>

<p rend="hangnum" n="2358"><hi rend="paranum">2358</hi><hi rend="dot">.</hi></p>

<p rend="gatha1"> chasvasikkhitasikkhaṃ tu, sikkhamānañhi bhikkhunī.</p>

<p rend="gathalast">dve vassāni siyāpatti, vuṭṭhāpeyya sace pana..</p>

<p rend="hangnum" n="2359"><hi rend="paranum">2359</hi><hi rend="dot">.</hi></p>

<p rend="gatha1"> tikapācittiyaṃ vuttaṃ, dhammakamme tu satthunā.</p>

<p rend="gathalast">adhamme pana kammasmiṃ, dīpitaṃ tikadukkaṭaṃ..</p>

<p rend="hangnum" n="2360"><hi rend="paranum">2360</hi><hi rend="dot">.</hi></p>

<p rend="gatha1"> chasu sikkhitasikkhaṃ yā, dve vassāni akhaṇḍato.</p>

<p rend="gathalast">vuṭṭhāpeti anāpatti, tathā ummattikāya vā..</p>

<p rend="hangnum" n="2361"><hi rend="paranum">2361</hi><hi rend="dot">.</hi></p>

<p rend="gatha1"> imā <pb ed="M" n="0.0226"/> hi cha ca sikkhāyo, saṭṭhivassāpi ce pana.</p>

<p rend="gathalast">pabbajjāya padātabbā, adatvā na ca kāraye..</p>

<p rend="centre">tatiyaṃ.</p>

<p rend="hangnum" n="2362"><hi rend="paranum">2362</hi><hi rend="dot">.</hi></p>

<p rend="gatha1"> catutthe natthi vattabbaṃ, idha saṅghena sammataṃ.</p>

<p rend="gathalast">sikkhamānamanāpatti, hoti taṃ vuṭṭhapentiyā..</p>

<p rend="hangnum" n="2363"><hi rend="paranum">2363</hi><hi rend="dot">.</hi></p>

<p rend="gatha1"> adinnā paṭhamaṃ hoti, sace vuṭṭhānasammuti.</p>

<p rend="gathalast">tatthāpi ca padātabbā, upasampadamāḷake..</p>

<p rend="hangnum" n="2364"><hi rend="paranum">2364</hi><hi rend="dot">.</hi></p>

<p rend="gatha1"> tatiyañca catutthañca, samuṭṭhānādinā pana.</p>

<p rend="gathalast">paṭhamena samaṃ ñeyyaṃ, catutthaṃ tu kriyākriyaṃ..</p>

<p rend="centre">catutthaṃ.</p>

<p rend="hangnum" n="2365"><hi rend="paranum">2365</hi><hi rend="dot">.</hi></p>

<p rend="gatha1"> ūnadvādasavassaṃ <pb ed="V" n="0.0199"/> tu, kañci gihigataṃ pana.</p>

<p rend="gathalast">paripuṇṇāti saññāya, na doso vuṭṭhapentiyā..</p>

<p rend="hangnum" n="2366"><hi rend="paranum">2366</hi><hi rend="dot">.</hi></p>

<p rend="gatha1"> hoti vānupasampannā, upasampāditāpi sā.</p>

<p rend="gathalast">asesena ca sesaṃ tu, paṭhamena samaṃ mataṃ..</p>

<p rend="centre">pañcamaṃ.</p>

<p rend="hangnum" n="2367"><hi rend="paranum">2367</hi><hi rend="dot">.</hi></p>

<p rend="gatha1"> chaṭṭhaṃ tu tatiye vutta-nayeneva vibhāvaye.</p>

<p rend="gathalast">sattamampi tathā sabbaṃ, catutthena samaṃ mataṃ..</p>

<p rend="centre">chaṭṭhasattamāni.</p>

<p rend="hangnum" n="2368"><hi rend="paranum">2368</hi><hi rend="dot">.</hi></p>

<p rend="gatha1"> yaṃ tuvaṭṭakavaggasmiṃ, dukkhitaṃ sahajīviniṃ.</p>

<p rend="gathalast">vuttaṃ tena samaṃ ñeyyaṃ, aṭṭhamaṃ na visesatā..</p>

<p rend="centre">aṭṭhamaṃ.</p>

<p rend="hangnum" n="2369"><hi rend="paranum">2369</hi><hi rend="dot">.</hi></p>

<p rend="gatha1"> dve <pb ed="M" n="0.0227"/> vassāni ca yā kāci, vuṭṭhāpitapavattiniṃ.</p>

<p rend="gathalast">nānubandheyya ce tassā, pācitti pariyāputā..</p>

<p rend="hangnum" n="2370"><hi rend="paranum">2370</hi><hi rend="dot">.</hi></p>

<p rend="gatha1"> ‘‘dve vassāni ahaṃ nānu-bandhissāmī’’ti ce pana.</p>

<p rend="gathalast">dhure nikkhittamattasmiṃ, tassā pācittiyaṃ siyā..</p>

<p rend="hangnum" n="2371"><hi rend="paranum">2371</hi><hi rend="dot">.</hi></p>

<p rend="gatha1"> tañca bālamalajjiṃ vā, gilānāyāpadāsu vā.</p>

<p rend="gathalast">nānubandhantiyā tassā, na dosummattikāya vā..</p>

<p rend="hangnum" n="2372"><hi rend="paranum">2372</hi><hi rend="dot">.</hi></p>

<p rend="gatha1"> samuṭṭhānādayo tulyā, paṭhamantimavatthunā.</p>

<p rend="gathalast">idaṃ panākriyaṃ vuttaṃ, vedanā dukkhavedanā..</p>

<p rend="centre">navamaṃ.</p>

<p rend="hangnum" n="2373"><hi rend="paranum">2373</hi><hi rend="dot">.</hi></p>

<p rend="gatha1"> vuṭṭhāpetvā tu yā kāci, bhikkhunī sahajīviniṃ.</p>

<p rend="gathalast">taṃ gahetvā na gaccheyya, na caññaṃ āṇāpeyya ce..</p>

<p rend="hangnum" n="2374"><hi rend="paranum">2374</hi><hi rend="dot">.</hi></p>

<p rend="gatha1"> dhure nikkhittamattasmiṃ, tassā pācittiyaṃ siyā.</p>

<p rend="gathalast">sati vā antarāyasmiṃ, dutiyaṃ alabhantiyā..</p>

<p rend="hangnum" n="2375"><hi rend="paranum">2375</hi><hi rend="dot">.</hi></p>

<p rend="gatha1"> āpadāsu <pb ed="V" n="0.0200"/> gilānāya, tathā ummattikāya vā.</p>

<p rend="gathalast">na doso dhuranikkhepa-samuṭṭhānamidaṃ pana..</p>

<p rend="centre">dasamaṃ.</p>

<p rend="centre">gabbhinivaggo sattamo.</p>

<p rend="hangnum" n="2376"><hi rend="paranum">2376</hi><hi rend="dot">.</hi></p>

<p rend="gatha1"> kumāribhūtavaggassa, paṭhamādīni tīṇipi.</p>

<p rend="gathalast">gihigatehi tīheva, sadisānīti niddise..</p>

<p rend="hangnum" n="2377"><hi rend="paranum">2377</hi><hi rend="dot">.</hi></p>

<p rend="gatha1"> yā mahūpapadā dve tu, sikkhamānā panādito.</p>

<p rend="gathalast">‘‘gatā vīsativassā’’ti, viññātabbā vibhāvinā..</p>

<p rend="hangnum" n="2378"><hi rend="paranum">2378</hi><hi rend="dot">.</hi></p>

<p rend="gatha1"> sace <pb ed="M" n="0.0228"/> gihigatā honti, na ca vā purisaṃ gatā.</p>

<p rend="gathalast">‘‘sikkhamānā’’ti vattabbā, tā hi sammutiādisu..</p>

<p rend="hangnum" n="2379"><hi rend="paranum">2379</hi><hi rend="dot">.</hi></p>

<p rend="gatha1"> na tā ‘‘kumāribhūtā’’ti, tathā ‘‘gihigatā’’ti vā.</p>

<p rend="gathalast">vattabbā panubhopetā, evaṃ vattuṃ na vaṭṭati..</p>

<p rend="hangnum" n="2380"><hi rend="paranum">2380</hi><hi rend="dot">.</hi></p>

<p rend="gatha1"> sammutiṃ dasavassāya, datvā dvādasavassikā.</p>

<p rend="gathalast">kattabbā upasampannā, sesāsupi ayaṃ nayo..</p>

<p rend="hangnum" n="2381"><hi rend="paranum">2381</hi><hi rend="dot">.</hi></p>

<p rend="gatha1"> yā aṭṭhārasavassā tu, tato paṭṭhāya sā pana.</p>

<p rend="gathalast">vuttā ‘‘kumāribhūtā’’ti, tathā ‘‘gihigatā’’tipi..</p>

<p rend="hangnum" n="2382"><hi rend="paranum">2382</hi><hi rend="dot">.</hi></p>

<p rend="gatha1"> vuttā ‘‘kumāribhūtā’’ti, sāmaṇerī hi yā pana.</p>

<p rend="gathalast">‘‘kumāribhūtā’’ icceva, vattabbā na panaññathā..</p>

<p rend="hangnum" n="2383"><hi rend="paranum">2383</hi><hi rend="dot">.</hi></p>

<p rend="gatha1"> etā tu pana tissopi, sikkhāsammutidānato.</p>

<p rend="gathalast">‘‘sikkhamānā’’ti vattumpi, vaṭṭateva na saṃsayo..</p>

<p rend="centre">tatiyaṃ.</p>

<p rend="hangnum" n="2384"><hi rend="paranum">2384</hi><hi rend="dot">.</hi></p>

<p rend="gatha1"> ūnadvādasavassāva, vuṭṭhāpeti sace paraṃ.</p>

<p rend="gathalast">hutvā sayamupajjhāyā, sikkhamānaṃ tu bhikkhunī..</p>

<p rend="hangnum" n="2385"><hi rend="paranum">2385</hi><hi rend="dot">.</hi></p>

<p rend="gatha1"> pubbe vuttanayeneva, dukkaṭānamanantaraṃ.</p>

<p rend="gathalast">kammavācānamosāne, tassā pācitti dīpitā..</p>

<p rend="centre">catutthaṃ.</p>

<p rend="hangnum" n="2386"><hi rend="paranum">2386</hi><hi rend="dot">.</hi></p>

<p rend="gatha1"> pañcame <pb ed="V" n="0.0201"/> natthi vattabbaṃ, catutthaṃ pañcamampi ca.</p>

<p rend="gathalast">ubhayaṃ tisamuṭṭhānaṃ, pañcamaṃ tu kriyākriyaṃ..</p>

<p rend="centre">pañcamaṃ.</p>

<p rend="hangnum" n="2387"><hi rend="paranum">2387</hi><hi rend="dot">.</hi></p>

<p rend="gatha1"> saṅghenupaparikkhitvā, ‘‘alaṃ tāvā’’ti vāritā.</p>

<p rend="gathalast">upasampāditenettha, pacchā khīyati dosatā..</p>

<p rend="hangnum" n="2388"><hi rend="paranum">2388</hi><hi rend="dot">.</hi></p>

<p rend="gatha1"> ujjhāyati <pb ed="M" n="0.0229"/> sace chanda-dosādīhi karontiyā.</p>

<p rend="gathalast">na doso tisamuṭṭhānaṃ, sacittaṃ dukkhavedanaṃ..</p>

<p rend="centre">chaṭṭhaṃ.</p>

<p rend="hangnum" n="2389"><hi rend="paranum">2389</hi><hi rend="dot">.</hi></p>

<p rend="gatha1"> laddhe ca cīvare pacchā, asante antarāyike.</p>

<p rend="gathalast">‘‘vuṭṭhāpessāmi nāha’’nti, dhuranikkhepane pana..</p>

<p rend="hangnum" n="2390"><hi rend="paranum">2390</hi><hi rend="dot">.</hi></p>

<p rend="gatha1"> hoti pācittiyaṃ tassā, gilānāyāpadāsupi.</p>

<p rend="gathalast">na doso pariyesitvā, parisaṃ alabhantiyā..</p>

<p rend="hangnum" n="2391"><hi rend="paranum">2391</hi><hi rend="dot">.</hi></p>

<p rend="gatha1"> idañhi dhuranikkhepa-samuṭṭhānaṃ sacittakaṃ.</p>

<p rend="gathalast">akriyaṃ lokavajjañca, hotidaṃ dukkhavedanaṃ..</p>

<p rend="centre">sattamaṃ.</p>

<p rend="hangnum" n="2392"><hi rend="paranum">2392</hi><hi rend="dot">.</hi></p>

<p rend="gatha1"> aṭṭhamaṃ sattameneva, sadisaṃ pana sabbathā.</p>

<p rend="gathalast">navamepi ca vattabbaṃ, natthi uttānamevidaṃ..</p>

<p rend="hangnum" n="2393"><hi rend="paranum">2393</hi><hi rend="dot">.</hi></p>

<p rend="gatha1"> natthājānantiyā doso, tathā ummattikāya vā.</p>

<p rend="gathalast">adinnādānatulyāva, samuṭṭhānādayo nayā..</p>

<p rend="centre">aṭṭhamanavamāni.</p>

<p rend="hangnum" n="2394"><hi rend="paranum">2394</hi><hi rend="dot">.</hi></p>

<p rend="gatha1"> mātarā pitarā vātha, nānuññātaṃ tu sāminā.</p>

<p rend="gathalast">tassā pācittiyāpatti, taṃ vuṭṭhāpentiyā siyā..</p>

<p rend="hangnum" n="2395"><hi rend="paranum">2395</hi><hi rend="dot">.</hi></p>

<p rend="gatha1"> upasampadakālasmiṃ, tathā pabbājanakkhaṇe.</p>

<p rend="gathalast">dvikkhattuṃ pucchitabbaṃ tu, bhikkhunīhi, na bhikkhunā..</p>

<p rend="hangnum" n="2396"><hi rend="paranum">2396</hi><hi rend="dot">.</hi></p>

<p rend="gatha1"> anāpatti <pb ed="V" n="0.0202"/> na jānāti, mātuādīnamatthitaṃ.</p>

<p rend="gathalast">idaṃ catusamuṭṭhānaṃ, vācato kāyavācato..</p>

<p rend="hangnum" n="2397"><hi rend="paranum">2397</hi><hi rend="dot">.</hi></p>

<p rend="gatha1"> vācāmānasato <pb ed="M" n="0.0230"/> ceva, kāyavācāditopi ca.</p>

<p rend="gathalast">kriyākriyamacittañca, ticittañca tivedanaṃ..</p>

<p rend="centre">dasamaṃ.</p>

<p rend="hangnum" n="2398"><hi rend="paranum">2398</hi><hi rend="dot">.</hi></p>

<p rend="gatha1"> yā pārivāsikenettha, chandadānena bhikkhunī.</p>

<p rend="gathalast">vuṭṭhāpeti sace sikkha-mānaṃ pācittiyaṃ siyā..</p>

<p rend="hangnum" n="2399"><hi rend="paranum">2399</hi><hi rend="dot">.</hi></p>

<p rend="gatha1"> avuṭṭhitāyanāpatti, parisāyāvihāya vā.</p>

<p rend="gathalast">chandaṃ tu tisamuṭṭhānaṃ, ticittañca tivedanaṃ..</p>

<p rend="centre">ekādasamaṃ.</p>

<p rend="hangnum" n="2400"><hi rend="paranum">2400</hi><hi rend="dot">.</hi></p>

<p rend="gatha1"> dvādase terase vāpi, vattabbaṃ natthi kiñcipi.</p>

<p rend="gathalast">samuṭṭhānādayo sabbe, anantarasamā matā..</p>

<p rend="centre">dvādasamaterasamāni.</p>

<p rend="centre">kumārībhūtavaggo aṭṭhamo.</p>

<p rend="hangnum" n="2401"><hi rend="paranum">2401</hi><hi rend="dot">.</hi></p>

<p rend="gatha1"> samaṇī agilānā yā, dhāreyya chattupāhanaṃ.</p>

<p rend="gathalast">tassā pācittiyāpatti, hotīti pariyāputā..</p>

<p rend="hangnum" n="2402"><hi rend="paranum">2402</hi><hi rend="dot">.</hi></p>

<p rend="gatha1"> sace ekapayogena, maggassa gamane pana.</p>

<p rend="gathalast">divasampi ca dhāreti, ekaṃ pācittiyaṃ siyā..</p>

<p rend="hangnum" n="2403"><hi rend="paranum">2403</hi><hi rend="dot">.</hi></p>

<p rend="gatha1"> kaddamādīni passitvā, omuñcitvā upāhanā.</p>

<p rend="gathalast">chattameva ca dhārentī, yadi gacchati dukkaṭaṃ..</p>

<p rend="hangnum" n="2404"><hi rend="paranum">2404</hi><hi rend="dot">.</hi></p>

<p rend="gatha1"> sace upāhanāruḷhā, disvā gacchādikaṃ pana.</p>

<p rend="gathalast">taṃ chattamapanāmetvā, dukkaṭaṃ hoti gacchati..</p>

<p rend="hangnum" n="2405"><hi rend="paranum">2405</hi><hi rend="dot">.</hi></p>

<p rend="gatha1"> chattampi apanāmetvā, omuñcitvā upāhanā.</p>

<p rend="gathalast">puna dhārentiyā tassā, hoti pācittiyaṃ pana..</p>

<p rend="hangnum" n="2406"><hi rend="paranum">2406</hi><hi rend="dot">.</hi></p>

<p rend="gatha1"> payogagaṇanāyeva<pb ed="M" n="0.0231"/><pb ed="V" n="0.0203"/>, pācittigaṇanā siyā.</p>

<p rend="gathalast">tikapācittiyaṃ vuttaṃ, tatheva dvikadukkaṭaṃ..</p>

<p rend="hangnum" n="2407"><hi rend="paranum">2407</hi><hi rend="dot">.</hi></p>

<p rend="gatha1"> ārāme upacāre vā, doso natthāpadāsupi.</p>

<p rend="gathalast">idaṃ eḷakalomena, samuṭṭhānādinā samaṃ..</p>

<p rend="centre">paṭhamaṃ.</p>

<p rend="hangnum" n="2408"><hi rend="paranum">2408</hi><hi rend="dot">.</hi></p>

<p rend="gatha1"> hoti bhikkhuniyā yānā, orohitvā punappunaṃ.</p>

<p rend="gathalast">abhirūhantiyāpatti, payogagaṇanāvasā..</p>

<p rend="hangnum" n="2409"><hi rend="paranum">2409</hi><hi rend="dot">.</hi></p>

<p rend="gatha1"> āpadāsu anāpatti, tathā ummattikāya vā.</p>

<p rend="gathalast">sesaṃ anantareneva, samuṭṭhānādinā samaṃ..</p>

<p rend="centre">dutiyaṃ.</p>

<p rend="hangnum" n="2410"><hi rend="paranum">2410</hi><hi rend="dot">.</hi></p>

<p rend="gatha1"> yā ca dhāreyya saṅghāṇiṃ, yaṃ kiñcipi kaṭūpiyaṃ.</p>

<p rend="gathalast">tassā pācittiyāpatti, hotīti pariyāputā..</p>

<p rend="hangnum" n="2411"><hi rend="paranum">2411</hi><hi rend="dot">.</hi></p>

<p rend="gatha1"> dhārentiyā panetthāpi, omuñcitvā punappunaṃ.</p>

<p rend="gathalast">payogagaṇanāyeva, tassā pācittiyo siyuṃ..</p>

<p rend="hangnum" n="2412"><hi rend="paranum">2412</hi><hi rend="dot">.</hi></p>

<p rend="gatha1"> ābādhapaccayā yā tu, dhāreti kaṭisuttakaṃ.</p>

<p rend="gathalast">tathā ummattikādīna-manāpatti pakāsitā..</p>

<p rend="hangnum" n="2413"><hi rend="paranum">2413</hi><hi rend="dot">.</hi></p>

<p rend="gatha1"> sesaṃ tu paṭhameneva, sadisanti pakāsitaṃ.</p>

<p rend="gathalast">idha cākusalaṃ cittaṃ, lokavajjaṃ visesatā..</p>

<p rend="centre">tatiyaṃ.</p>

<p rend="hangnum" n="2414"><hi rend="paranum">2414</hi><hi rend="dot">.</hi></p>

<p rend="gatha1"> dhāreti pana yaṃ kiñci, sace sīsūpagādisu.</p>

<p rend="gathalast">tassā tassa ca vatthussa, gaṇanāpattiyo siyuṃ..</p>

<p rend="hangnum" n="2415"><hi rend="paranum">2415</hi><hi rend="dot">.</hi></p>

<p rend="gatha1"> ābādhapaccayā <pb ed="M" n="0.0232"/> doso, kiñci dhārentiyā na ca.</p>

<p rend="gathalast">sesaṃ anantareneva, sadisaṃ paridīpitaṃ..</p>

<p rend="centre">catutthaṃ.</p>

<p rend="hangnum" n="2416"><hi rend="paranum">2416</hi><hi rend="dot">.</hi></p>

<p rend="gatha1"> yena <pb ed="V" n="0.0204"/> kenaci gandhena, savaṇṇāvaṇṇakena ca.</p>

<p rend="gathalast">nhāsantiyā panāpatti, nhānosāne pakāsitā..</p>

<p rend="hangnum" n="2417"><hi rend="paranum">2417</hi><hi rend="dot">.</hi></p>

<p rend="gatha1"> gandhayojanato sabba-payoge dukkaṭaṃ siyā.</p>

<p rend="gathalast">ābādhapaccayā doso, natthi ummattikāya vā..</p>

<p rend="hangnum" n="2418"><hi rend="paranum">2418</hi><hi rend="dot">.</hi></p>

<p rend="gatha1"> sesaṃ tu tatiyeneva, sadisaṃ sabbathā mataṃ.</p>

<p rend="gathalast">chaṭṭhampi tatiyeneva, sadisanti pakāsitaṃ..</p>

<p rend="centre">pañcamachaṭṭhāni.</p>

<p rend="hangnum" n="2419"><hi rend="paranum">2419</hi><hi rend="dot">.</hi></p>

<p rend="gatha1"> ubbaṭṭāpeyya caññāya, sambāhāpeyya vā tathā.</p>

<p rend="gathalast">hoti bhikkhuniyāpatti, sace bhikkhuniyā pana..</p>

<p rend="hangnum" n="2420"><hi rend="paranum">2420</hi><hi rend="dot">.</hi></p>

<p rend="gatha1"> ettha hatthamamocetvā, ekā ubbaṭṭane siyā.</p>

<p rend="gathalast">mocetvā pana mocetvā, payogagaṇanā siyā..</p>

<p rend="hangnum" n="2421"><hi rend="paranum">2421</hi><hi rend="dot">.</hi></p>

<p rend="gatha1"> sambāhanepi eseva, nayo ñeyyo vibhāvinā.</p>

<p rend="gathalast">āpadāsu gilānāya, anāpatti pakāsitā..</p>

<p rend="hangnum" n="2422"><hi rend="paranum">2422</hi><hi rend="dot">.</hi></p>

<p rend="gatha1"> sesaṃ tu tatiyeneva, samuṭṭhānādinā samaṃ.</p>

<p rend="gathalast">sattamena samānāva, aṭṭhamādīni tīṇipi..</p>

<p rend="centre">sattamaṭṭhamanavamadasamāni.</p>

<p rend="hangnum" n="2423"><hi rend="paranum">2423</hi><hi rend="dot">.</hi></p>

<p rend="gatha1"> yā antoupacārasmiṃ, bhikkhussa purato pana.</p>

<p rend="gathalast">anāpucchā nisīdeyya, chamāyapi na vaṭṭati..</p>

<p rend="hangnum" n="2424"><hi rend="paranum">2424</hi><hi rend="dot">.</hi></p>

<p rend="gatha1"> tikapācittiyaṃ <pb ed="M" n="0.0233"/> vuttaṃ, pucchite dukkaṭadvayaṃ.</p>

<p rend="gathalast">āpadāsu gilānāya, na dosummattikāya vā..</p>

<p rend="hangnum" n="2425"><hi rend="paranum">2425</hi><hi rend="dot">.</hi></p>

<p rend="gatha1"> idaṃ pana samuṭṭhānaṃ, kathinena samaṃ mataṃ.</p>

<p rend="gathalast">kriyākriyamacittañca, ticittañca tivedanaṃ..</p>

<p rend="centre">ekādasamaṃ.</p>

<p rend="hangnum" n="2426"><hi rend="paranum">2426</hi><hi rend="dot">.</hi></p>

<p rend="gatha1"> anokāsakataṃ bhikkhuṃ, pañhaṃ puccheyya dosatā.</p>

<p rend="gathalast">vinaye ca katokāsaṃ, suttaṃ pucchantiyāpi ca..</p>

<p rend="hangnum" n="2427"><hi rend="paranum">2427</hi><hi rend="dot">.</hi></p>

<p rend="gatha1"> kāretvā <pb ed="V" n="0.0205"/> pana okāsaṃ, anodissāpi pucchati.</p>

<p rend="gathalast">na doso padasodhamma-samuṭṭhānamidaṃ pana..</p>

<p rend="centre">dvādasamaṃ.</p>

<p rend="hangnum" n="2428"><hi rend="paranum">2428</hi><hi rend="dot">.</hi></p>

<p rend="gatha1"> saṃkaccikaṃ vinā gāmaṃ, padasā pavisantiyā.</p>

<p rend="gathalast">parikkhittassa gāmassa, parikkhepokkame pana..</p>

<p rend="hangnum" n="2429"><hi rend="paranum">2429</hi><hi rend="dot">.</hi></p>

<p rend="gatha1"> dukkaṭaṃ paṭhame pāde, pācitti dutiye siyā.</p>

<p rend="gathalast">upacārokkamepettha, eseva ca nayo mato..</p>

<p rend="hangnum" n="2430"><hi rend="paranum">2430</hi><hi rend="dot">.</hi></p>

<p rend="gatha1"> yassā saṃkaccikaṃ naṭṭhaṃ, acchinnaṃ vāpi kenaci.</p>

<p rend="gathalast">anāpatti siyā tassā, gilānāyāpadāsupi..</p>

<p rend="hangnum" n="2431"><hi rend="paranum">2431</hi><hi rend="dot">.</hi></p>

<p rend="gatha1"> idameḷakalomena, samuṭṭhānādinā samaṃ.</p>

<p rend="gathalast">sesaṃ vuttanayeneva, viññātabbaṃ vibhāvinā..</p>

<p rend="centre">terasamaṃ.</p>

<p rend="centre">chattupāhanavaggo navamo.</p>

<p rend="centre">iti vinayavinicchaye pācittiyakathā niṭṭhitā.</p>

<p rend="title">pāṭidesanīyakathā</p>

<p rend="hangnum" n="2432"><hi rend="paranum">2432</hi><hi rend="dot">.</hi></p>

<p rend="gatha1"> agilānā <pb ed="M" n="0.0234"/> sace sappiṃ, laddhaṃ viññattiyā sayaṃ.</p>

<p rend="gathalast">‘‘bhuñjissāmī’’ti gahaṇe, dukkaṭaṃ paridīpitaṃ..</p>

<p rend="hangnum" n="2433"><hi rend="paranum">2433</hi><hi rend="dot">.</hi></p>

<p rend="gatha1"> ajjhohāravaseneva, pāṭidesaniyaṃ siyā.</p>

<p rend="gathalast">tipāṭidesanīyaṃ tu, gilānāya dvidukkaṭaṃ..</p>

<p rend="hangnum" n="2434"><hi rend="paranum">2434</hi><hi rend="dot">.</hi></p>

<p rend="gatha1"> gilānā viññāpetvāna, pacchā sevantiyāpi ca.</p>

<p rend="gathalast">gilānāyāvasesaṃ vā, viññattaṃ ñātakādito..</p>

<p rend="hangnum" n="2435"><hi rend="paranum">2435</hi><hi rend="dot">.</hi></p>

<p rend="gatha1"> aññassatthāya <pb ed="V" n="0.0206"/> vā atta-dhanenummattikāya vā.</p>

<p rend="gathalast">anāpatti samuṭṭhānaṃ, addhānasadisaṃ mataṃ..</p>

<p rend="centre">paṭhamaṃ.</p>

<p rend="hangnum" n="2436"><hi rend="paranum">2436</hi><hi rend="dot">.</hi></p>

<p rend="gatha1"> ayameva ca sesesu, dutiyādīsu nicchayo.</p>

<p rend="gathalast">samuṭṭhānādinā saddhiṃ, natthi kāci visesatā..</p>

<p rend="hangnum" n="2437"><hi rend="paranum">2437</hi><hi rend="dot">.</hi></p>

<p rend="gatha1"> anāgatesu sabbesu, sappiādīsu pāḷiyaṃ.</p>

<p rend="gathalast">bhuñjantiyā tu viññatvā, aṭṭhasupi ca dukkaṭaṃ..</p>

<p rend="centre">iti vinayavinicchaye</p>

<p rend="centre">pāṭidesanīyakathā niṭṭhitā.</p>

<p rend="hangnum" n="2438"><hi rend="paranum">2438</hi><hi rend="dot">.</hi></p>

<p rend="gatha1"> sekhiyā pana ye dhammā, uddiṭṭhā pañcasattati.</p>

<p rend="gathalast">tesaṃ mahāvibhaṅge tu, vutto atthavinicchayo..</p>

<p rend="centre">iti vinayavinicchaye</p>

<p rend="centre">sikkhākaraṇīyakathā niṭṭhitā.</p>

<p rend="hangnum" n="2439"><hi rend="paranum">2439</hi><hi rend="dot">.</hi></p>

<p rend="gatha1"> ubhatopātimokkhānaṃ<pb ed="M" n="0.0235"/>.</p>

<p rend="gatha2">savibhaṅgānameva yo.</p>

<p rend="gatha3">attho aṭṭhakathāsāro.</p>

<p rend="gathalast">so ca vutto visesato..</p>

<p rend="hangnum" n="2440"><hi rend="paranum">2440</hi><hi rend="dot">.</hi></p>

<p rend="gatha1"> tañca sabbaṃ samādāya, vinayassa vinicchayo.</p>

<p rend="gathalast">bhikkhūnaṃ bhikkhunīnañca, hitatthāya kato mayā..</p>

<p rend="hangnum" n="2441"><hi rend="paranum">2441</hi><hi rend="dot">.</hi></p>

<p rend="gatha1"> imaṃ paṭibhānajantu no jantuno.</p>

<p rend="gatha2">suṇanti vinaye hi te ye hite.</p>

<p rend="gatha3">janassa sumatāyane tāyane.</p>

<p rend="gathalast">bhavanti pakataññuno taññuno..</p>

<p rend="hangnum" n="2442"><hi rend="paranum">2442</hi><hi rend="dot">.</hi></p>

<p rend="gatha1"> bahusāranaye vinaye parame.</p>

<p rend="gatha2">abhipatthayatā hi visāradataṃ.</p>

<p rend="gatha3">paramā pana buddhimatā mahatī.</p>

<p rend="gathalast">karaṇīyatamā yatinādaratā..</p>

<p rend="hangnum" n="2443"><hi rend="paranum">2443</hi><hi rend="dot">.</hi></p>

<p rend="gatha1"> avagacchati yo pana bhikkhu imaṃ.</p>

<p rend="gatha2">vinayassa vinicchayamatthayutaṃ.</p>

<p rend="gatha3">amaraṃ ajaraṃ arajaṃ arujaṃ.</p>

<p rend="gathalast">adhigacchati santipadaṃ pana so..</p>

<p rend="centre">iti vinayavinicchaye</p>

<p rend="centre">bhikkhunīvibhaṅgakathā niṭṭhitā.</p>

<p rend="title">khandhakakathā</p>

<p rend="chapter">mahāvaggo</p>

<p rend="subhead">mahākhandhakakathā</p>

<p rend="subhead">pabbajjākathā</p>

<p rend="hangnum" n="2444"><hi rend="paranum">2444</hi><hi rend="dot">.</hi></p>

<p rend="gatha1"> sīlakkhandhādiyuttena<pb ed="M" n="0.0236"/><pb ed="V" n="0.0208"/>, subhakkhandhena desite.</p>

<p rend="gathalast">khandhakepi pavakkhāmi, samāsena vinicchayaṃ..</p>

<p rend="hangnum" n="2445"><hi rend="paranum">2445</hi><hi rend="dot">.</hi></p>

<p rend="gatha1"> mātarā ananuññātaṃ, pitarā vāpi bhikkhuno.</p>

<p rend="gathalast">bhaṇḍukammamapucchitvā, pabbājentassa dukkaṭaṃ..</p>

<p rend="hangnum" n="2446"><hi rend="paranum">2446</hi><hi rend="dot">.</hi></p>

<p rend="gatha1"> uddesaparipucchāya, sayaṃ ce byāvaṭo siyā.</p>

<p rend="gathalast">daharo āṇāpetabbo, pabbājetvānayāti ca..</p>

<p rend="hangnum" n="2447"><hi rend="paranum">2447</hi><hi rend="dot">.</hi></p>

<p rend="gatha1"> upajjhāyamathuddissa, avutto daharo pana.</p>

<p rend="gathalast">pabbājeti sace taṃ so, sayamevāpi vaṭṭati..</p>

<p rend="hangnum" n="2448"><hi rend="paranum">2448</hi><hi rend="dot">.</hi></p>

<p rend="gatha1"> sāmaṇeropi vattabbo, daharo natthi tattha ce.</p>

<p rend="gathalast">‘‘khaṇḍasīmamimaṃ netvā, pabbājetvānayā’’ti ca..</p>

<p rend="hangnum" n="2449"><hi rend="paranum">2449</hi><hi rend="dot">.</hi></p>

<p rend="gatha1"> saraṇāni panetassa, dātabbāneva attanā.</p>

<p rend="gathalast">evampi bhikkhunāyeva, hoti pabbājito naro..</p>

<p rend="hangnum" n="2450"><hi rend="paranum">2450</hi><hi rend="dot">.</hi></p>

<p rend="gatha1"> purisaṃ bhikkhuto añño, pabbājeti na vaṭṭati.</p>

<p rend="gathalast">itthiṃ bhikkhunito añño, pabbājeti na vaṭṭati..</p>

<p rend="hangnum" n="2451"><hi rend="paranum">2451</hi><hi rend="dot">.</hi></p>

<p rend="gatha1"> sāmaṇeropi vā dātuṃ, sāmaṇerīpi vā tathā.</p>

<p rend="gathalast">āṇattiyā ubhinnampi, kāsāyāni labhanti te..</p>

<p rend="hangnum" n="2452"><hi rend="paranum">2452</hi><hi rend="dot">.</hi></p>

<p rend="gatha1"> sayameva ca yaṃ kiñci, pabbājentena bhikkhunā.</p>

<p rend="gathalast">kesāpanayanaṃ katvā, paṭhamaṃ udake puna..</p>

<p rend="hangnum" n="2453"><hi rend="paranum">2453</hi><hi rend="dot">.</hi></p>

<p rend="gatha1"> nhāpetabbo <pb ed="M" n="0.0237"/><pb ed="V" n="0.0209"/> siyā suṭṭhu, ghaṃsitvā gomayādinā.</p>

<p rend="gathalast">sarīre pīḷakā vāpi, kacchu vā tassa honti ce..</p>

<p rend="hangnum" n="2454"><hi rend="paranum">2454</hi><hi rend="dot">.</hi></p>

<p rend="gatha1"> mātā yathā niyaṃputtaṃ, na jigucchati sabbaso.</p>

<p rend="gathalast">nhāpetabbova yatinā, tatheva ajigucchatā..</p>

<p rend="hangnum" n="2455"><hi rend="paranum">2455</hi><hi rend="dot">.</hi></p>

<p rend="gatha1"> kasmā? panettakenāpi, upakārena sāsane.</p>

<p rend="gathalast">so sadā balavasneho, hotupajjhāyakādisu..</p>

<p rend="hangnum" n="2456"><hi rend="paranum">2456</hi><hi rend="dot">.</hi></p>

<p rend="gatha1"> vinodetvā panuppannaṃ, ukkaṇṭhaṃ kulaputtakā.</p>

<p rend="gathalast">sikkhāyo paripūretvā, nibbānaṃ pāpuṇanti hi..</p>

<p rend="hangnum" n="2457"><hi rend="paranum">2457</hi><hi rend="dot">.</hi></p>

<p rend="gatha1"> gandhacuṇṇena vā pacchā, cuṇṇenapi haliddiyā.</p>

<p rend="gathalast">sarīraṃ tassa sīsañca, ubbaṭṭetvā punappunaṃ..</p>

<p rend="hangnum" n="2458"><hi rend="paranum">2458</hi><hi rend="dot">.</hi></p>

<p rend="gatha1"> gihigandhaṃ vinodetvā, kāsāyāni panekato.</p>

<p rend="gathalast">dvattikkhattuṃ sakiṃ vāpi, dātabbānissa bhikkhunā..</p>

<p rend="hangnum" n="2459"><hi rend="paranum">2459</hi><hi rend="dot">.</hi></p>

<p rend="gatha1"> atha hatthepi vā tassa, adatvā sayameva taṃ.</p>

<p rend="gathalast">acchādeti upajjhāyo, vaṭṭatācariyopi vā..</p>

<p rend="hangnum" n="2460"><hi rend="paranum">2460</hi><hi rend="dot">.</hi></p>

<p rend="gatha1"> nivāseti anāṇatto, so pārupati vā sayaṃ.</p>

<p rend="gathalast">apanetvā tato sabbaṃ, puna dātabbameva taṃ..</p>

<p rend="hangnum" n="2461"><hi rend="paranum">2461</hi><hi rend="dot">.</hi></p>

<p rend="gatha1"> bhikkhunā tu sahatthena, tathā āṇattiyāpi vā.</p>

<p rend="gathalast">dinnaṃ vaṭṭati kāsāvaṃ, nādinnaṃ pana vaṭṭati..</p>

<p rend="hangnum" n="2462"><hi rend="paranum">2462</hi><hi rend="dot">.</hi></p>

<p rend="gatha1"> tasseva santakaṃ vāpi, kā kathā attasantake.</p>

<p rend="gathalast">vandāpetvā tattha bhikkhū, kārāpetvāna ukkuṭiṃ..</p>

<p rend="hangnum" n="2463"><hi rend="paranum">2463</hi><hi rend="dot">.</hi></p>

<p rend="gatha1"> añjaliṃ paggahāpetvā, dātabbaṃ saraṇattayaṃ.</p>

<p rend="gathalast">paṭipāṭivaseneva, na ca uppaṭipāṭiyā..</p>

<p rend="hangnum" n="2464"><hi rend="paranum">2464</hi><hi rend="dot">.</hi></p>

<p rend="gatha1"> sace ekapadaṃ vāpi, deti ekakkharampi vā.</p>

<p rend="gathalast">paṭipāṭiṃ virajjhitvā, gahitaṃ ce na vaṭṭati..</p>

<p rend="hangnum" n="2465"><hi rend="paranum">2465</hi><hi rend="dot">.</hi></p>

<p rend="gatha1"> tikkhattuṃ yadi vā deti, buddhaṃ saraṇameva vā.</p>

<p rend="gathalast">tathā sesesu cevampi, na dinnāneva honti hi..</p>

<p rend="hangnum" n="2466"><hi rend="paranum">2466</hi><hi rend="dot">.</hi></p>

<p rend="gatha1"> katvānunāsikantāni<pb ed="M" n="0.0238"/>, ekābaddhāni vā pana.</p>

<p rend="gathalast">vicchinditvātha ma-ntāni, dātabbāni vijānatā..</p>

<p rend="hangnum" n="2467"><hi rend="paranum">2467</hi><hi rend="dot">.</hi></p>

<p rend="gatha1"> upasampadakammaṃ <pb ed="V" n="0.0210"/> tu, ekatosuddhiyā siyā.</p>

<p rend="gathalast">na hoti pana pabbajjā, ubhatosuddhiyā vinā..</p>

<p rend="hangnum" n="2468"><hi rend="paranum">2468</hi><hi rend="dot">.</hi></p>

<p rend="gatha1"> tasmā ācariyenāpi, tathāntevāsikenapi.</p>

<p rend="gathalast">bu-ddha-kārādayo vaṇṇā, ṭhānakaraṇasampadaṃ..</p>

<p rend="hangnum" n="2469"><hi rend="paranum">2469</hi><hi rend="dot">.</hi></p>

<p rend="gatha1"> ahāpentena vattabbā, pabbajjāguṇamicchatā.</p>

<p rend="gathalast">ekavaṇṇavināsena, pabbajjā hi na rūhati..</p>

<p rend="hangnum" n="2470"><hi rend="paranum">2470</hi><hi rend="dot">.</hi></p>

<p rend="gatha1"> yadi siddhāpi pabbajjā, saraṇāgamanatova hi.</p>

<p rend="gathalast">dātabbā dasa sīlāni, pūraṇatthāya bhikkhunā..</p>

<p rend="centre">pabbajjākathā.</p>

<p rend="hangnum" n="2471"><hi rend="paranum">2471</hi><hi rend="dot">.</hi></p>

<p rend="gatha1"> upajjhāyamathācariyaṃ, nissāya vasatā pana.</p>

<p rend="gathalast">kattabbāneva vattāni, piyasīlena bhikkhunā..</p>

<p rend="hangnum" n="2472"><hi rend="paranum">2472</hi><hi rend="dot">.</hi></p>

<p rend="gatha1"> āsanaṃ paññapetabbaṃ, dantakaṭṭhaṃ mukhodakaṃ.</p>

<p rend="gathalast">dātabbaṃ tassa kālena, sace yāgu bhavissati..</p>

<p rend="hangnum" n="2473"><hi rend="paranum">2473</hi><hi rend="dot">.</hi></p>

<p rend="gatha1"> yāgu tassupanetabbā, saṅghato kulatopi vā.</p>

<p rend="gathalast">patte vattañca kātabbaṃ, vattaṃ gāmappavesane..</p>

<p rend="hangnum" n="2474"><hi rend="paranum">2474</hi><hi rend="dot">.</hi></p>

<p rend="gatha1"> cīvare yāni vattāni, vuttāni hi mahesinā.</p>

<p rend="gathalast">senāsane tathā pāda-pīṭhakathalikādisu..</p>

<p rend="hangnum" n="2475"><hi rend="paranum">2475</hi><hi rend="dot">.</hi></p>

<p rend="gatha1"> evamādīni vattāni, sabbāni pana rogato.</p>

<p rend="gathalast">vuṭṭhānāgamanantāni, sattatiṃsasataṃ siyuṃ..</p>

<p rend="hangnum" n="2476"><hi rend="paranum">2476</hi><hi rend="dot">.</hi></p>

<p rend="gatha1"> vattabhedena sabbattha, dukkaṭaṃ tu pakāsitaṃ.</p>

<p rend="gathalast">anādaravaseneva, akarontassa bhikkhuno..</p>

<p rend="centre">upajjhāyācariyavattakathā.</p>

<p rend="hangnum" n="2477"><hi rend="paranum">2477</hi><hi rend="dot">.</hi></p>

<p rend="gatha1"> upajjhāyassa <pb ed="M" n="0.0239"/> vattāni, tathā saddhivihārike.</p>

<p rend="gathalast">sataṃ terasa honteva, tathāntevāsikepi ca..</p>

<p rend="centre">saddhivihārikantevāsikavattakathā.</p>

<p rend="hangnum" n="2478"><hi rend="paranum">2478</hi><hi rend="dot">.</hi></p>

<p rend="gatha1"> pakkante vāpi vibbhante, pakkhasaṅkantake mate.</p>

<p rend="gathalast">āṇattiyā upajjhāyā, passambhati ca nissayo..</p>

<p rend="hangnum" n="2479"><hi rend="paranum">2479</hi><hi rend="dot">.</hi></p>

<p rend="gatha1"> hoti ācariyamhāpi, chadhā nissayabhedanaṃ.</p>

<p rend="gathalast">pakkante <pb ed="V" n="0.0211"/> vāpi vibbhante, pakkhasaṅkantake mate..</p>

<p rend="hangnum" n="2480"><hi rend="paranum">2480</hi><hi rend="dot">.</hi></p>

<p rend="gatha1"> āṇattiyaṃ ubhinnampi, dhuranikkhepanepi ca.</p>

<p rend="gathalast">ekekassa ubhinnaṃ vā, nālaye sati bhijjati..</p>

<p rend="hangnum" n="2481"><hi rend="paranum">2481</hi><hi rend="dot">.</hi></p>

<p rend="gatha1"> upajjhāyasamodhāna-gatassāpi ca bhijjati.</p>

<p rend="gathalast">dassanaṃ savanañcāti, samodhānaṃ dvidhā mataṃ..</p>

<p rend="hangnum" n="2482"><hi rend="paranum">2482</hi><hi rend="dot">.</hi></p>

<p rend="gatha1"> addhikassa gilānassa, gilānupaṭṭhakassa ca.</p>

<p rend="gathalast">yācitassa na dosova, vasituṃ nissayaṃ vinā..</p>

<p rend="hangnum" n="2483"><hi rend="paranum">2483</hi><hi rend="dot">.</hi></p>

<p rend="gatha1"> jānatā attano ceva, vane phāsuvihārataṃ.</p>

<p rend="gathalast">sabhāge dāyakesante, vasitumpi ca vaṭṭati..</p>

<p rend="centre">nissayapaṭippassambhanakathā.</p>

<p rend="hangnum" n="2484"><hi rend="paranum">2484</hi><hi rend="dot">.</hi></p>

<p rend="gatha1"> kuṭṭhiṃ gaṇḍiṃ kilāsiñca, sosiñca apamārikaṃ.</p>

<p rend="gathalast">tathā rājabhaṭaṃ coraṃ, likhitaṃ kārabhedakaṃ..</p>

<p rend="hangnum" n="2485"><hi rend="paranum">2485</hi><hi rend="dot">.</hi></p>

<p rend="gatha1"> kasāhataṃ narañceva, purisaṃ lakkhaṇāhataṃ.</p>

<p rend="gathalast">iṇāyikañca dāsañca, pabbājentassa dukkaṭaṃ..</p>

<p rend="hangnum" n="2486"><hi rend="paranum">2486</hi><hi rend="dot">.</hi></p>

<p rend="gatha1"> hatthacchinnamaḷacchinnaṃ, pādacchinnañca puggalaṃ.</p>

<p rend="gathalast">kaṇṇanāsaṅgulicchinnaṃ, kaṇḍaracchinnameva ca..</p>

<p rend="hangnum" n="2487"><hi rend="paranum">2487</hi><hi rend="dot">.</hi></p>

<p rend="gatha1"> kāṇaṃ kuṇiñca khujjañca, vāmanaṃ phaṇahatthakaṃ.</p>

<p rend="gathalast">khañjaṃ pakkhahatañceva, sīpadiṃ pāparoginaṃ..</p>

<p rend="hangnum" n="2488"><hi rend="paranum">2488</hi><hi rend="dot">.</hi></p>

<p rend="gatha1"> jarāya <pb ed="M" n="0.0240"/> dubbalaṃ andhaṃ, badhirañceva mammanaṃ.</p>

<p rend="gathalast">pīṭhasappiṃ tathā mūgaṃ, pabbājentassa dukkaṭaṃ..</p>

<p rend="hangnum" n="2489"><hi rend="paranum">2489</hi><hi rend="dot">.</hi></p>

<p rend="gatha1"> atidīghotirasso vā, atikālopi vā tathā.</p>

<p rend="gathalast">accodātopi vā maṭṭha-tambalohanidassano..</p>

<p rend="hangnum" n="2490"><hi rend="paranum">2490</hi><hi rend="dot">.</hi></p>

<p rend="gatha1"> atithūlo atikisso, mahāsīsopi vā tathā.</p>

<p rend="gathalast">atikhuddakasīsena, sahitena yuttopi vā..</p>

<p rend="hangnum" n="2491"><hi rend="paranum">2491</hi><hi rend="dot">.</hi></p>

<p rend="gatha1"> kuṭakuṭakasīso <pb ed="V" n="0.0212"/> vā, tathā sikharasīsako.</p>

<p rend="gathalast">veḷunāḷisamānena, sīsena ca yuto naro..</p>

<p rend="hangnum" n="2492"><hi rend="paranum">2492</hi><hi rend="dot">.</hi></p>

<p rend="gatha1"> kappasīsopi pabbhāra-sīso vā vaṇasīsako.</p>

<p rend="gathalast">tathā kaṇṇikakeso vā, thūlakesopi vā tathā..</p>

<p rend="hangnum" n="2493"><hi rend="paranum">2493</hi><hi rend="dot">.</hi></p>

<p rend="gatha1"> pūtinillomasīso vā, jātipaṇḍarakesako.</p>

<p rend="gathalast">jātiyā tambakeso vā, tathevāvaṭṭasīsako..</p>

<p rend="hangnum" n="2494"><hi rend="paranum">2494</hi><hi rend="dot">.</hi></p>

<p rend="gatha1"> sīsalomekabaddhehi, bhamukehi yutopi vā.</p>

<p rend="gathalast">sambaddhabhamuko vāpi, nillomabhamukopi vā..</p>

<p rend="hangnum" n="2495"><hi rend="paranum">2495</hi><hi rend="dot">.</hi></p>

<p rend="gatha1"> mahantakhuddanetto vā, tathā visamalocano.</p>

<p rend="gathalast">kekaro vāpi gambhīra-netto visamacakkalo..</p>

<p rend="hangnum" n="2496"><hi rend="paranum">2496</hi><hi rend="dot">.</hi></p>

<p rend="gatha1"> jatumūsikakaṇṇo vā, hatthikaṇṇopi vā pana.</p>

<p rend="gathalast">chiddamattakakaṇṇo vā, tathevāviddhakaṇṇako..</p>

<p rend="hangnum" n="2497"><hi rend="paranum">2497</hi><hi rend="dot">.</hi></p>

<p rend="gatha1"> tathā ṭaṅkitakaṇṇo vā, pūtikaṇṇopi vā pana.</p>

<p rend="gathalast">yonakādippabhedopi, nāyaṃ parisadūsako..</p>

<p rend="hangnum" n="2498"><hi rend="paranum">2498</hi><hi rend="dot">.</hi></p>

<p rend="gatha1"> atipiṅgalanetto vā, tathā nippakhumakkhi vā.</p>

<p rend="gathalast">assupaggharanetto vā, pakkapupphitalocano..</p>

<p rend="hangnum" n="2499"><hi rend="paranum">2499</hi><hi rend="dot">.</hi></p>

<p rend="gatha1"> tatheva ca mahānāso, atikhuddakanāsiko.</p>

<p rend="gathalast">tathā cipiṭanāso vā, naro kuṭilanāsiko..</p>

<p rend="hangnum" n="2500"><hi rend="paranum">2500</hi><hi rend="dot">.</hi></p>

<p rend="gatha1"> niccavissavanāso <pb ed="M" n="0.0241"/> vā, yo vā pana mahāmukho.</p>

<p rend="gathalast">vaṅkabhinnamukho vāpi, mahāoṭṭhopi vā pana..</p>

<p rend="hangnum" n="2501"><hi rend="paranum">2501</hi><hi rend="dot">.</hi></p>

<p rend="gatha1"> tathā tanukaoṭṭho vā, vipuluttaraoṭṭhako.</p>

<p rend="gathalast">oṭṭhachinnopi uppakka-mukho eḷamukhopi vā..</p>

<p rend="hangnum" n="2502"><hi rend="paranum">2502</hi><hi rend="dot">.</hi></p>

<p rend="gatha1"> saṅkhatuṇḍopi duggandha-mukho vā pana puggalo.</p>

<p rend="gathalast">mahādantopi accantaṃ, tathā asuradantako..</p>

<p rend="hangnum" n="2503"><hi rend="paranum">2503</hi><hi rend="dot">.</hi></p>

<p rend="gatha1"> heṭṭhā uparito vāpi, bahinikkhantadantako.</p>

<p rend="gathalast">adanto pūtidanto vā, atikhuddakadantako..</p>

<p rend="hangnum" n="2504"><hi rend="paranum">2504</hi><hi rend="dot">.</hi></p>

<p rend="gatha1"> yassa dantantare danto, kāḷakadantasannibho.</p>

<p rend="gathalast">sukhumova ṭhito, taṃ ce, pabbājetumpi vaṭṭati..</p>

<p rend="hangnum" n="2505"><hi rend="paranum">2505</hi><hi rend="dot">.</hi></p>

<p rend="gatha1"> yo <pb ed="V" n="0.0213"/> mahāhanuko poso.</p>

<p rend="gatha2">dīghena hanunā yuto.</p>

<p rend="gatha3">cipiṭahanuko vāpi.</p>

<p rend="gathalast">rassena hanunā yuto..</p>

<p rend="hangnum" n="2506"><hi rend="paranum">2506</hi><hi rend="dot">.</hi></p>

<p rend="gatha1"> nimmassudāṭhiko vāpi, atidīghagalopi vā.</p>

<p rend="gathalast">atirassagalopi vā, bhinnagaṇṭhigalopi vā..</p>

<p rend="hangnum" n="2507"><hi rend="paranum">2507</hi><hi rend="dot">.</hi></p>

<p rend="gatha1"> tathā bhaṭṭhaṃsakūṭo vā, bhinnapiṭṭhiuropi vā.</p>

<p rend="gathalast">sudīgharassahattho vā, kacchukaṇḍusamāyuto..</p>

<p rend="hangnum" n="2508"><hi rend="paranum">2508</hi><hi rend="dot">.</hi></p>

<p rend="gatha1"> mahānisadamaṃso vā, uddhanaggupamāyuto.</p>

<p rend="gathalast">vātaṇḍiko mahāūru, saṅghaṭṭanakajāṇuko..</p>

<p rend="hangnum" n="2509"><hi rend="paranum">2509</hi><hi rend="dot">.</hi></p>

<p rend="gatha1"> bhinnajāṇu mahājāṇu, dīghajaṅgho vijaṅghako.</p>

<p rend="gathalast">vikaṭo vāpi paṇho vā, tathā ubbaddhapiṇḍiko..</p>

<p rend="hangnum" n="2510"><hi rend="paranum">2510</hi><hi rend="dot">.</hi></p>

<p rend="gatha1"> yaṭṭhijaṅgho mahājaṅgho, mahāpādopi yo naro.</p>

<p rend="gathalast">tathā piṭṭhikapādo vā, mahāpaṇhipi vā pana..</p>

<p rend="hangnum" n="2511"><hi rend="paranum">2511</hi><hi rend="dot">.</hi></p>

<p rend="gatha1"> vaṅkapādo <pb ed="M" n="0.0242"/> naro yo vā, gaṇṭhikaṅgulikopi vā.</p>

<p rend="gathalast">yo panandhanakho vāpi, kāḷapūtinakhopi ca..</p>

<p rend="hangnum" n="2512"><hi rend="paranum">2512</hi><hi rend="dot">.</hi></p>

<p rend="gatha1"> iccevamādikaṃ kañci, naraṃ parisadūsakaṃ.</p>

<p rend="gathalast">pabbājentassa bhikkhussa, hoti āpatti dukkaṭaṃ..</p>

<p rend="centre">parisadūsakakathā.</p>

<p rend="hangnum" n="2513"><hi rend="paranum">2513</hi><hi rend="dot">.</hi></p>

<p rend="gatha1"> ‘‘sāmaṇerajja mā khāda, mā bhuñja ca pivā’’ti ca.</p>

<p rend="gathalast">nivārentassa āhāraṃ, hoti āpatti dukkaṭaṃ..</p>

<p rend="hangnum" n="2514"><hi rend="paranum">2514</hi><hi rend="dot">.</hi></p>

<p rend="gatha1"> ‘‘nivāressāmi āhāra’’-miti vā pattacīvaraṃ.</p>

<p rend="gathalast">anto nikkhipato sabba-payogesupi dukkaṭaṃ..</p>

<p rend="hangnum" n="2515"><hi rend="paranum">2515</hi><hi rend="dot">.</hi></p>

<p rend="gatha1"> dubbacasāmaṇerassa, anācārassa kevalaṃ.</p>

<p rend="gathalast">daṇḍakammaṃ have katvā, hitakāmena bhikkhunā..</p>

<p rend="hangnum" n="2516"><hi rend="paranum">2516</hi><hi rend="dot">.</hi></p>

<p rend="gatha1"> yāguṃ vā pana bhattaṃ vā, dassetvā kira bhāsituṃ.</p>

<p rend="gathalast">‘‘āhaṭe daṇḍakamme tvaṃ, lacchasīda’’nti vaṭṭati..</p>

<p rend="hangnum" n="2517"><hi rend="paranum">2517</hi><hi rend="dot">.</hi></p>

<p rend="gatha1"> aparādhānurūpena<pb ed="V" n="0.0214"/>, daṇḍakammaṃ tu kāraye.</p>

<p rend="gathalast">vālikāsalilādīna-māharāpanameva taṃ..</p>

<p rend="hangnum" n="2518"><hi rend="paranum">2518</hi><hi rend="dot">.</hi></p>

<p rend="gatha1"> sīse vā nikkhipāpetuṃ, pāsāṇādīni kānici.</p>

<p rend="gathalast">nipajjāpetumuṇhe vā, pāsāṇe bhūmiyāpi vā..</p>

<p rend="hangnum" n="2519"><hi rend="paranum">2519</hi><hi rend="dot">.</hi></p>

<p rend="gatha1"> udakaṃ vā pavesetuṃ, na ca vaṭṭati bhikkhuno.</p>

<p rend="gathalast">idhāvaraṇamattaṃ tu, daṇḍakammaṃ pakāsitaṃ..</p>

<p rend="centre">nivāraṇakathā.</p>

<p rend="hangnum" n="2520"><hi rend="paranum">2520</hi><hi rend="dot">.</hi></p>

<p rend="gatha1"> pakkhopakkamikāsittā, catuttho panusūyako.</p>

<p rend="gathalast">napuṃsakena pañcete, paṇḍakā paridīpitā..</p>

<p rend="hangnum" n="2521"><hi rend="paranum">2521</hi><hi rend="dot">.</hi></p>

<p rend="gatha1"> tesu āsittusūyānaṃ, pabbajjā na nivāritā.</p>

<p rend="gathalast">itaresaṃ tu tiṇṇampi, paṇḍakānaṃ nivāritā..</p>

<p rend="hangnum" n="2522"><hi rend="paranum">2522</hi><hi rend="dot">.</hi></p>

<p rend="gatha1"> vāritā <pb ed="M" n="0.0243"/> yassa pabbajjā, nāsetabboti so mato.</p>

<p rend="gathalast">tividhe pana te ñatvā, pabbājentassa dukkaṭaṃ..</p>

<p rend="centre">paṇḍakakathā.</p>

<p rend="hangnum" n="2523"><hi rend="paranum">2523</hi><hi rend="dot">.</hi></p>

<p rend="gatha1"> liṅgattheno ca saṃvāsa-ttheno tadubhayassa ca.</p>

<p rend="gathalast">theyyasaṃvāsako nāma, tividhopi pavuccati..</p>

<p rend="hangnum" n="2524"><hi rend="paranum">2524</hi><hi rend="dot">.</hi></p>

<p rend="gatha1"> sayameva ca yo tattha, pabbajitvā na gaṇhati.</p>

<p rend="gathalast">bhikkhuvassāni vā neva, yathāvuḍḍhampi vandanaṃ..</p>

<p rend="hangnum" n="2525"><hi rend="paranum">2525</hi><hi rend="dot">.</hi></p>

<p rend="gatha1"> liṅgattheno ayaṃ liṅga-mattassa thenato siyā.</p>

<p rend="gathalast">yo ca pabbajito hutvā, bhikkhuvassāni gaṇhati..</p>

<p rend="hangnum" n="2526"><hi rend="paranum">2526</hi><hi rend="dot">.</hi></p>

<p rend="gatha1"> saṃvāsaṃ sādiyantova, saṃvāsatthenako mato.</p>

<p rend="gathalast">ubhayatthenako vutta-nayoyeva, yathāha ca..</p>

<p rend="hangnum" n="2527"><hi rend="paranum">2527</hi><hi rend="dot">.</hi></p>

<p rend="gatha1"> ‘‘rājadubbhikkhakantāra-rogaveribhayehi vā.</p>

<p rend="gathalast">cīvarāharaṇatthaṃ vā, liṅgamādiyatīdha yo..</p>

<p rend="hangnum" n="2528"><hi rend="paranum">2528</hi><hi rend="dot">.</hi></p>

<p rend="gatha1"> saṃvāsaṃ nādhivāseti, yāva so suddhamānaso.</p>

<p rend="gathalast">theyyasaṃvāsako nāma, tāva esa na vuccati’’..</p>

<p rend="centre">theyyasaṃvāsakakathā.</p>

<p rend="hangnum" n="2529"><hi rend="paranum">2529</hi><hi rend="dot">.</hi></p>

<p rend="gatha1"> ‘‘titthiyohaṃ <pb ed="V" n="0.0215"/> bhavissa’’nti, upasampannabhikkhu ce.</p>

<p rend="gathalast">saliṅgeneva yo yāti, titthiyānamupassayaṃ..</p>

<p rend="hangnum" n="2530"><hi rend="paranum">2530</hi><hi rend="dot">.</hi></p>

<p rend="gatha1"> gacchato padavārena, hoti āpatti dukkaṭaṃ.</p>

<p rend="gathalast">hoti titthiyapakkanto, liṅge tesaṃ tu nissite..</p>

<p rend="hangnum" n="2531"><hi rend="paranum">2531</hi><hi rend="dot">.</hi></p>

<p rend="gatha1"> ‘‘titthiyohaṃ bhavissa’’nti, kusacīrādikaṃ pana.</p>

<p rend="gathalast">sayameva nivāseti, sopi pakkantako siyā..</p>

<p rend="hangnum" n="2532"><hi rend="paranum">2532</hi><hi rend="dot">.</hi></p>

<p rend="gatha1"> naggo <pb ed="M" n="0.0244"/> ājīvakādīnaṃ, gantvā tesaṃ upassayaṃ.</p>

<p rend="gathalast">luñcāpeti sace kese, vattānādiyatīdha vā..</p>

<p rend="hangnum" n="2533"><hi rend="paranum">2533</hi><hi rend="dot">.</hi></p>

<p rend="gatha1"> morapiñchādikaṃ tesaṃ, liṅgaṃ gaṇhāti vā sace.</p>

<p rend="gathalast">sārato ceva vā tesaṃ, pabbajjaṃ laddhimeva vā..</p>

<p rend="hangnum" n="2534"><hi rend="paranum">2534</hi><hi rend="dot">.</hi></p>

<p rend="gatha1"> hoti titthiyapakkanto, na panesa vimuccati.</p>

<p rend="gathalast">naggassa gacchato vuttaṃ, padavārena dukkaṭaṃ..</p>

<p rend="hangnum" n="2535"><hi rend="paranum">2535</hi><hi rend="dot">.</hi></p>

<p rend="gatha1"> vutto anupasampanna-vasena theyyavāsako.</p>

<p rend="gathalast">tathā titthiyapakkanto, upasampannabhikkhunā..</p>

<p rend="centre">titthiyapakkantakathā.</p>

<p rend="hangnum" n="2536"><hi rend="paranum">2536</hi><hi rend="dot">.</hi></p>

<p rend="gatha1"> nāgo vāpi supaṇṇo vā, yakkho sakkopi vā idha.</p>

<p rend="gathalast">tiracchānagato vutto, pabbājetuṃ na vaṭṭati..</p>

<p rend="centre">tiracchānakathā.</p>

<p rend="hangnum" n="2537"><hi rend="paranum">2537</hi><hi rend="dot">.</hi></p>

<p rend="gatha1"> pañcānantarike pose, pabbājentassa dukkaṭaṃ.</p>

<p rend="gathalast">ubhatobyañjanañceva, tathā bhikkhunidūsakaṃ..</p>

<p rend="hangnum" n="2538"><hi rend="paranum">2538</hi><hi rend="dot">.</hi></p>

<p rend="gatha1"> ekatoupasampannaṃ, bhikkhunīnaṃ tu santike.</p>

<p rend="gathalast">dūsetvā pana so neva, bhikkhunīdūsako siyā..</p>

<p rend="hangnum" n="2539"><hi rend="paranum">2539</hi><hi rend="dot">.</hi></p>

<p rend="gatha1"> sace anupasampanna-dūsako upasampadaṃ.</p>

<p rend="gathalast">labhateva ca pabbajjaṃ, sā ca neva parājitā..</p>

<p rend="centre">ekādasaabhabbapuggalakathā.</p>

<p rend="hangnum" n="2540"><hi rend="paranum">2540</hi><hi rend="dot">.</hi></p>

<p rend="gatha1"> nūpasampādanīyova<pb ed="V" n="0.0216"/>, anupajjhāyako naro.</p>

<p rend="gathalast">karoto dukkaṭaṃ hoti, na kuppati sace kataṃ..</p>

<p rend="hangnum" n="2541"><hi rend="paranum">2541</hi><hi rend="dot">.</hi></p>

<p rend="gatha1"> kuppatīti <pb ed="M" n="0.0245"/> vadanteke, na gahetabbameva taṃ.</p>

<p rend="gathalast">sesesupi ayaṃ ñeyyo, nayo sabbattha viññunā..</p>

<p rend="hangnum" n="2542"><hi rend="paranum">2542</hi><hi rend="dot">.</hi></p>

<p rend="gatha1"> upasampadakammassa, abhabbā pañcavīsati.</p>

<p rend="gathalast">ajānitvā kato cāpi, osāro nāsanāraho..</p>

<p rend="hangnum" n="2543"><hi rend="paranum">2543</hi><hi rend="dot">.</hi></p>

<p rend="gatha1"> hatthacchinnādibāttiṃsa, kuṭṭhiādi ca terasa.</p>

<p rend="gathalast">apatto tesamosāro, kato ce pana rūhati..</p>

<p rend="hangnum" n="2544"><hi rend="paranum">2544</hi><hi rend="dot">.</hi></p>

<p rend="gatha1"> ekūpajjhāyako hoti.</p>

<p rend="gatha2">honti ācariyā tayo.</p>

<p rend="gatha3">upasampadāpekkhā ca.</p>

<p rend="gathalast">honti dve vā tayopi vā..</p>

<p rend="hangnum" n="2545"><hi rend="paranum">2545</hi><hi rend="dot">.</hi></p>

<p rend="gatha1"> tīhi ācariyeheva, ekato anusāvanaṃ.</p>

<p rend="gathalast">osāretvā kataṃ kammaṃ, na ca kuppati kappati..</p>

<p rend="hangnum" n="2546"><hi rend="paranum">2546</hi><hi rend="dot">.</hi></p>

<p rend="gatha1"> ekūpajjhāyako hoti.</p>

<p rend="gatha2">ācariyopi tathekato.</p>

<p rend="gatha3">upasampadāpekkhā ca.</p>

<p rend="gathalast">honti dve vā tayopi vā..</p>

<p rend="hangnum" n="2547"><hi rend="paranum">2547</hi><hi rend="dot">.</hi></p>

<p rend="gatha1"> anupubbena sāvetvā, tesaṃ nāmaṃ tu tena ca.</p>

<p rend="gathalast">ekato anusāvetvā, katampi ca na kuppati..</p>

<p rend="hangnum" n="2548"><hi rend="paranum">2548</hi><hi rend="dot">.</hi></p>

<p rend="gatha1"> nānupajjhāyakenāpi, nānācariyakena ca.</p>

<p rend="gathalast">aññamaññānusāvetvā, kataṃ kammañca vaṭṭati..</p>

<p rend="hangnum" n="2549"><hi rend="paranum">2549</hi><hi rend="dot">.</hi></p>

<p rend="gatha1"> sumano tissatherassa, anusāveti sissakaṃ.</p>

<p rend="gathalast">tisso sumanatherassa, anusāveti sissakaṃ..</p>

<p rend="hangnum" n="2550"><hi rend="paranum">2550</hi><hi rend="dot">.</hi></p>

<p rend="gatha1"> nānupajjhāyakeneva, ekācariyakenidha.</p>

<p rend="gathalast">upasampadā paṭikkhittā, buddhenādiccabandhunā..</p>

<p rend="centre">mahākhandhakakathā.</p>

<p rend="title">uposathakkhandhakakathā</p>

<p rend="hangnum" n="2551"><hi rend="paranum">2551</hi><hi rend="dot">.</hi></p>

<p rend="gatha1"> baddhābaddhavaseneva<pb ed="M" n="0.0246"/><pb ed="V" n="0.0217"/>, sīmā nāma dvidhā matā.</p>

<p rend="gathalast">nimittena nimittaṃ tu, ghaṭetvā pana sammatā..</p>

<p rend="hangnum" n="2552"><hi rend="paranum">2552</hi><hi rend="dot">.</hi></p>

<p rend="gatha1"> ayaṃ sīmāvipattīhi, ekādasahi vajjitā.</p>

<p rend="gathalast">baddhā nāma siyā sīmā, sā tisampattisaṃyutā..</p>

<p rend="hangnum" n="2553"><hi rend="paranum">2553</hi><hi rend="dot">.</hi></p>

<p rend="gatha1"> khaṇḍasamānasaṃvāsā-vippavāsādibhedato.</p>

<p rend="gathalast">iti baddhā tidhā vuttā, abaddhāpi tidhā matā..</p>

<p rend="hangnum" n="2554"><hi rend="paranum">2554</hi><hi rend="dot">.</hi></p>

<p rend="gatha1"> gāmato udakukkhepā, sattabbhantaratopi ca.</p>

<p rend="gathalast">tattha gāmaparicchedo, <hi rend="bold">‘‘gāmasīmā’’</hi>ti vuccati..</p>

<p rend="hangnum" n="2555"><hi rend="paranum">2555</hi><hi rend="dot">.</hi></p>

<p rend="gatha1"> jātassare samudde vā, nadiyā vā samantato.</p>

<p rend="gathalast">majjhimassudakukkhepo, <hi rend="bold">udakukkhepa</hi>saññito..</p>

<p rend="hangnum" n="2556"><hi rend="paranum">2556</hi><hi rend="dot">.</hi></p>

<p rend="gatha1"> agāmake araññe tu, sattevabbhantarā pana.</p>

<p rend="gathalast">samantato ayaṃ sīmā, <hi rend="bold">sattabbhantara</hi>nāmikā..</p>

<p rend="hangnum" n="2557"><hi rend="paranum">2557</hi><hi rend="dot">.</hi></p>

<p rend="gatha1"> ekaṃ abbhantaraṃ vuttaṃ, aṭṭhavīsatihatthakaṃ.</p>

<p rend="gathalast">guḷukkhepanayeneva, udakukkhepakā matā..</p>

<p rend="hangnum" n="2558"><hi rend="paranum">2558</hi><hi rend="dot">.</hi></p>

<p rend="gatha1"> imā dve pana sīmāyo, vaḍḍhanti parisāvasā.</p>

<p rend="gathalast">abbhantarūdakukkhepā, ṭhitokāsā paraṃ siyuṃ..</p>

<p rend="hangnum" n="2559"><hi rend="paranum">2559</hi><hi rend="dot">.</hi></p>

<p rend="gatha1"> ṭhito antoparicchede, hatthapāsaṃ vihāya vā.</p>

<p rend="gathalast">tattakaṃ anatikkamma, paricchedampi vā paraṃ..</p>

<p rend="hangnum" n="2560"><hi rend="paranum">2560</hi><hi rend="dot">.</hi></p>

<p rend="gatha1"> ṭhito kammaṃ vikopeti, iti aṭṭhakathānayo.</p>

<p rend="gathalast">tasmā so hatthapāse vā, kātabbo bahi vā pana..</p>

<p rend="hangnum" n="2561"><hi rend="paranum">2561</hi><hi rend="dot">.</hi></p>

<p rend="gatha1"> baddhasīmāya saṇṭhānaṃ, nimittaṃ disakittanaṃ.</p>

<p rend="gathalast">ñatvā pamāṇaṃ sodhetvā, sīmaṃ bandheyya paṇḍito..</p>

<p rend="hangnum" n="2562"><hi rend="paranum">2562</hi><hi rend="dot">.</hi></p>

<p rend="gatha1"> tikoṇaṃ <pb ed="M" n="0.0247"/> caturassañca, vaṭṭañca paṇavūpamaṃ.</p>

<p rend="gathalast">vitānaṃ dhanukākāraṃ, mudiṅgasakaṭūpamaṃ..</p>

<p rend="hangnum" n="2563"><hi rend="paranum">2563</hi><hi rend="dot">.</hi></p>

<p rend="gatha1"> pabbataṃ <pb ed="V" n="0.0218"/> vanaṃ pāsāṇaṃ, rukkhaṃ maggañca vammikaṃ.</p>

<p rend="gathalast">udakañca nadiñcāti, nimittānaṭṭha dīpaye..</p>

<p rend="hangnum" n="2564"><hi rend="paranum">2564</hi><hi rend="dot">.</hi></p>

<p rend="gatha1"> tesu tīṇi nimittāni, ādiṃ katvā samantato.</p>

<p rend="gathalast">nimittānaṃ satenāpi, bandhituṃ pana vaṭṭati..</p>

<p rend="hangnum" n="2565"><hi rend="paranum">2565</hi><hi rend="dot">.</hi></p>

<p rend="gatha1"> tiyojanaparā sīmā, ukkaṭṭhāti pakāsitā.</p>

<p rend="gathalast">ekavīsati bhikkhūnaṃ, gaṇhantī heṭṭhimā matā..</p>

<p rend="hangnum" n="2566"><hi rend="paranum">2566</hi><hi rend="dot">.</hi></p>

<p rend="gatha1"> ukkaṭṭhāyapi ukkaṭṭhā, heṭṭhimāyapi heṭṭhimā.</p>

<p rend="gathalast">etā dvepi asīmāti, vuttā ādiccabandhunā..</p>

<p rend="hangnum" n="2567"><hi rend="paranum">2567</hi><hi rend="dot">.</hi></p>

<p rend="gatha1"> nimittaṃ pana kittetvā, sabbameva samantato.</p>

<p rend="gathalast">pacchā ñattidutiyena, sīmaṃ bandhitumarahati..</p>

<p rend="hangnum" n="2568"><hi rend="paranum">2568</hi><hi rend="dot">.</hi></p>

<p rend="gatha1"> bandhitvānantaraṃ pacchā, cīvarāvippavāsakaṃ.</p>

<p rend="gathalast">sammannitvāna baddhā sā-vippavāsāti vuccati..</p>

<p rend="hangnum" n="2569"><hi rend="paranum">2569</hi><hi rend="dot">.</hi></p>

<p rend="gatha1"> nadīsarasamuddesu, sīmaṃ bandhati ce pana.</p>

<p rend="gathalast">na vottharati teneva, asīmāti jinobravi..</p>

<p rend="centre">sīmākathā.</p>

<p rend="hangnum" n="2570"><hi rend="paranum">2570</hi><hi rend="dot">.</hi></p>

<p rend="gatha1"> dinakārakakattabbā-kārānañca vasā pana.</p>

<p rend="gathalast">navevuposathā vuttā, buddhenādiccabandhunā..</p>

<p rend="hangnum" n="2571"><hi rend="paranum">2571</hi><hi rend="dot">.</hi></p>

<p rend="gatha1"> cātuddaso pannaraso, sāmaggī ca uposatho.</p>

<p rend="gathalast">divaseneva niddiṭṭhā, tayopete uposathā..</p>

<p rend="hangnum" n="2572"><hi rend="paranum">2572</hi><hi rend="dot">.</hi></p>

<p rend="gatha1"> saṅghe uposatho ceva, gaṇe puggaluposatho.</p>

<p rend="gathalast">kārakānaṃ vaseneva, tayo vuttā uposathā..</p>

<p rend="hangnum" n="2573"><hi rend="paranum">2573</hi><hi rend="dot">.</hi></p>

<p rend="gatha1"> suttuddesābhidhāno <pb ed="M" n="0.0248"/> ca, pārisuddhiuposatho.</p>

<p rend="gathalast">adhiṭṭhānanti niddiṭṭhā, tayo kammenuposathā..</p>

<p rend="hangnum" n="2574"><hi rend="paranum">2574</hi><hi rend="dot">.</hi></p>

<p rend="gatha1"> saṅghassa pātimokkho ca, pārisuddhi gaṇassa ca.</p>

<p rend="gathalast">adhiṭṭhānamathekassa, niddiṭṭhaṃ pana satthunā..</p>

<p rend="hangnum" n="2575"><hi rend="paranum">2575</hi><hi rend="dot">.</hi></p>

<p rend="gatha1"> pātimokkhassa uddesā, pañca vuttā mahesinā.</p>

<p rend="gathalast">nidānaṃ uddisitvāna, sāvetabbaṃ tu sesakaṃ..</p>

<p rend="hangnum" n="2576"><hi rend="paranum">2576</hi><hi rend="dot">.</hi></p>

<p rend="gatha1"> ayameva <pb ed="V" n="0.0219"/> nayo ñeyyo, sesesupi ca viññunā.</p>

<p rend="gathalast">cattāro bhikkhunīnañca, uddesā navime pana..</p>

<p rend="hangnum" n="2577"><hi rend="paranum">2577</hi><hi rend="dot">.</hi></p>

<p rend="gatha1"> pātimokkhassa uddeso, kātabbova uposathe.</p>

<p rend="gathalast">antarāyaṃ vinā ceva, anuddeso nivārito..</p>

<p rend="hangnum" n="2578"><hi rend="paranum">2578</hi><hi rend="dot">.</hi></p>

<p rend="gatha1"> thero ca issaro tassa.</p>

<p rend="gatha2">‘‘therādheyya’’nti pāṭhato.</p>

<p rend="gatha3">avattantena ajjhiṭṭho.</p>

<p rend="gathalast">yassa so pana vattati..</p>

<p rend="hangnum" n="2579"><hi rend="paranum">2579</hi><hi rend="dot">.</hi></p>

<p rend="gatha1"> uddisante samappā vā, āgacchanti sace pana.</p>

<p rend="gathalast">uddiṭṭhaṃ taṃ suuddiṭṭhaṃ, sāvetabbaṃ tu sesakaṃ..</p>

<p rend="hangnum" n="2580"><hi rend="paranum">2580</hi><hi rend="dot">.</hi></p>

<p rend="gatha1"> uddiṭṭhamatte bhikkhūnaṃ, parisāyuṭṭhitāya vā.</p>

<p rend="gathalast">pārisuddhi tu kattabbā, mūle tesaṃ, sace bahū..</p>

<p rend="hangnum" n="2581"><hi rend="paranum">2581</hi><hi rend="dot">.</hi></p>

<p rend="gatha1"> sammajjituṃ padīpetuṃ, paññāpetuṃ dakāsane.</p>

<p rend="gathalast">viniddiṭṭhassa therena, akarontassa dukkaṭaṃ..</p>

<p rend="hangnum" n="2582"><hi rend="paranum">2582</hi><hi rend="dot">.</hi></p>

<p rend="gatha1"> katvā sammajjanaṃ dīpaṃ, ṭhapetvā udakāsanaṃ.</p>

<p rend="gathalast">gaṇañattiṃ ṭhapetvāva, kattabbo tīhuposatho..</p>

<p rend="hangnum" n="2583"><hi rend="paranum">2583</hi><hi rend="dot">.</hi></p>

<p rend="gatha1"> pubbakiccaṃ samāpetvā, adhiṭṭheyya panekako.</p>

<p rend="gathalast">no ce adhiṭṭhaheyyassa, hoti āpatti dukkaṭaṃ..</p>

<p rend="hangnum" n="2584"><hi rend="paranum">2584</hi><hi rend="dot">.</hi></p>

<p rend="gatha1"> adhammena <pb ed="M" n="0.0249"/> ca vaggena, samaggena adhammato.</p>

<p rend="gathalast">tathā dhammena vaggena, samaggena ca dhammato..</p>

<p rend="hangnum" n="2585"><hi rend="paranum">2585</hi><hi rend="dot">.</hi></p>

<p rend="gatha1"> uposathassa etāni, kammānīti jinobravi.</p>

<p rend="gathalast">catūsvapi panetesu, catutthaṃ dhammikaṃ mataṃ..</p>

<p rend="hangnum" n="2586"><hi rend="paranum">2586</hi><hi rend="dot">.</hi></p>

<p rend="gatha1"> adhammenidha vaggo hi, katamo cetthuposatho?</p>

<p rend="gathalast">vasanti ekasīmāyaṃ, cattāro yattha bhikkhuno..</p>

<p rend="hangnum" n="2587"><hi rend="paranum">2587</hi><hi rend="dot">.</hi></p>

<p rend="gatha1"> ekassa pārisuddhiṃ te, ānayitvā tayo janā.</p>

<p rend="gathalast">karonti pārisuddhiṃ ce, adhammo vagguposatho..</p>

<p rend="hangnum" n="2588"><hi rend="paranum">2588</hi><hi rend="dot">.</hi></p>

<p rend="gatha1"> adhammena samaggo hi, cattāro bhikkhunekato.</p>

<p rend="gathalast">karonti pārisuddhiṃ ce, samaggo hotyadhammiko..</p>

<p rend="hangnum" n="2589"><hi rend="paranum">2589</hi><hi rend="dot">.</hi></p>

<p rend="gatha1"> dhammena <pb ed="V" n="0.0220"/> pana vaggo hi, katamo so uposatho.</p>

<p rend="gathalast">vasanti ekasīmāyaṃ, cattāro yattha bhikkhuno..</p>

<p rend="hangnum" n="2590"><hi rend="paranum">2590</hi><hi rend="dot">.</hi></p>

<p rend="gatha1"> ekassa pārisuddhiṃ te, ānayitvā tayo janā.</p>

<p rend="gathalast">pātimokkhuddisante ce, vaggo dhammenuposatho..</p>

<p rend="hangnum" n="2591"><hi rend="paranum">2591</hi><hi rend="dot">.</hi></p>

<p rend="gatha1"> dhammato hi samaggo so.</p>

<p rend="gatha2">cattāro bhikkhunekato.</p>

<p rend="gatha3">pātimokkhuddisantīdha.</p>

<p rend="gathalast">samaggo dhammato mato..</p>

<p rend="hangnum" n="2592"><hi rend="paranum">2592</hi><hi rend="dot">.</hi></p>

<p rend="gatha1"> vagge samagge vaggoti, saññino vimatissa vā.</p>

<p rend="gathalast">uposathaṃ karontassa, hoti āpatti dukkaṭaṃ..</p>

<p rend="hangnum" n="2593"><hi rend="paranum">2593</hi><hi rend="dot">.</hi></p>

<p rend="gatha1"> bhedādhippāyato tassa, hoti thullaccayaṃ pana.</p>

<p rend="gathalast">vagge samaggenāpatti, samaggoti ca saññino..</p>

<p rend="hangnum" n="2594"><hi rend="paranum">2594</hi><hi rend="dot">.</hi></p>

<p rend="gatha1"> ukkhittena gahaṭṭhena, sesehi sahadhammihi.</p>

<p rend="gathalast">cutanikkhittasikkhehi, ekādasahi vā saha..</p>

<p rend="hangnum" n="2595"><hi rend="paranum">2595</hi><hi rend="dot">.</hi></p>

<p rend="gatha1"> uposatho na kātabbo, sabhāgāpattikena vā.</p>

<p rend="gathalast">chandena pārivutthena, karoto hoti dukkaṭaṃ..</p>

<p rend="hangnum" n="2596"><hi rend="paranum">2596</hi><hi rend="dot">.</hi></p>

<p rend="gatha1"> adesetvā <pb ed="M" n="0.0250"/> panāpattiṃ, nāvikatvāna vematiṃ.</p>

<p rend="gathalast">uposatho na kātabbo, dine vā anuposathe..</p>

<p rend="hangnum" n="2597"><hi rend="paranum">2597</hi><hi rend="dot">.</hi></p>

<p rend="gatha1"> uposathe panāvāsā, sabhikkhumhā ca bhikkhunā.</p>

<p rend="gathalast">āvāso vā anāvāso, na gantabbo kudācanaṃ..</p>

<p rend="hangnum" n="2598"><hi rend="paranum">2598</hi><hi rend="dot">.</hi></p>

<p rend="gatha1"> yasmiṃ uposathe kiccaṃ.</p>

<p rend="gatha2">āvāse pana vattati.</p>

<p rend="gatha3">so ce sabhikkhuko nāma.</p>

<p rend="gathalast">āvāsoti pakāsito..</p>

<p rend="hangnum" n="2599"><hi rend="paranum">2599</hi><hi rend="dot">.</hi></p>

<p rend="gatha1"> uposatho kimatthāya, kimatthāya pavāraṇā.</p>

<p rend="gathalast">uposatho samaggattho, visuddhatthā pavāraṇā..</p>

<p rend="hangnum" n="2600"><hi rend="paranum">2600</hi><hi rend="dot">.</hi></p>

<p rend="gatha1"> kopetuṃ dhammikaṃ kammaṃ, paṭikkoseyya dukkaṭaṃ.</p>

<p rend="gathalast">chandaṃ vā kāyasāmaggiṃ, adentassapi dukkaṭaṃ..</p>

<p rend="hangnum" n="2601"><hi rend="paranum">2601</hi><hi rend="dot">.</hi></p>

<p rend="gatha1"> hoti <pb ed="V" n="0.0221"/> pañcavidho saṅgho, catuvaggādibhedato.</p>

<p rend="gathalast">so ca kattabbakammassa, vasena paridīpito..</p>

<p rend="hangnum" n="2602"><hi rend="paranum">2602</hi><hi rend="dot">.</hi></p>

<p rend="gatha1"> pavāraṇaṃ tathābbhānaṃ, kammañca upasampadaṃ.</p>

<p rend="gathalast">ṭhapetvā catuvaggena, akattabbaṃ na vijjati..</p>

<p rend="hangnum" n="2603"><hi rend="paranum">2603</hi><hi rend="dot">.</hi></p>

<p rend="gatha1"> pañcavaggena abbhānaṃ, majjhadesūpasampadaṃ.</p>

<p rend="gathalast">dasavaggena abbhānaṃ, vinā sabbaṃ tu vaṭṭati..</p>

<p rend="hangnum" n="2604"><hi rend="paranum">2604</hi><hi rend="dot">.</hi></p>

<p rend="gatha1"> kammaṃ vīsativaggena, na kattabbaṃ na kiñcipi.</p>

<p rend="gathalast">ūne dosoti ñāpetuṃ, nādhike atirekatā..</p>

<p rend="hangnum" n="2605"><hi rend="paranum">2605</hi><hi rend="dot">.</hi></p>

<p rend="gatha1"> cattāro pakatattāva, kammappattāti dīpitā.</p>

<p rend="gathalast">catuvaggena kattabbe, sesesu ca ayaṃ nayo..</p>

<p rend="hangnum" n="2606"><hi rend="paranum">2606</hi><hi rend="dot">.</hi></p>

<p rend="gatha1"> catuvaggādikattabbaṃ, katvāsaṃvāsapuggalaṃ.</p>

<p rend="gathalast">gaṇapūraṃ karontassa, kataṃ kuppati dukkaṭaṃ..</p>

<p rend="hangnum" n="2607"><hi rend="paranum">2607</hi><hi rend="dot">.</hi></p>

<p rend="gatha1"> parivāsādikammepi<pb ed="M" n="0.0251"/>, tatraṭṭhaṃ gaṇapūrakaṃ.</p>

<p rend="gathalast">katvā pana karontānaṃ, tathā, sesaṃ tu vaṭṭati..</p>

<p rend="centre">uposathakkhandhakakathā.</p>

<p rend="title">vassūpanāyikakkhandhakakathā</p>

<p rend="hangnum" n="2608"><hi rend="paranum">2608</hi><hi rend="dot">.</hi></p>

<p rend="gatha1"> purimā pacchimā cāti, duve vassūpanāyikā.</p>

<p rend="gathalast">ālayo vā vacībhedo, kattabbo upagacchatā..</p>

<p rend="hangnum" n="2609"><hi rend="paranum">2609</hi><hi rend="dot">.</hi></p>

<p rend="gatha1"> vassūpagamanaṃ vāpi, jānaṃ anupagacchato.</p>

<p rend="gathalast">temāsamavasitvā vā, carantassapi dukkaṭaṃ..</p>

<p rend="hangnum" n="2610"><hi rend="paranum">2610</hi><hi rend="dot">.</hi></p>

<p rend="gatha1"> rukkhassa susire chatte, cāṭichavakuṭīsu vā.</p>

<p rend="gathalast">ajjhokāsepi vā vassaṃ, upagantuṃ na vaṭṭati..</p>

<p rend="hangnum" n="2611"><hi rend="paranum">2611</hi><hi rend="dot">.</hi></p>

<p rend="gatha1"> vassacchede anāpatti, antarāyo sace siyā.</p>

<p rend="gathalast">chinnavassassa bhikkhussa, vāritāva pavāraṇā..</p>

<p rend="hangnum" n="2612"><hi rend="paranum">2612</hi><hi rend="dot">.</hi></p>

<p rend="gatha1"> mātāpitūnaṃ <pb ed="V" n="0.0222"/> pana dassanatthaṃ.</p>

<p rend="gatha2">pañcannamatthe sahadhammikānaṃ.</p>

<p rend="gatha3">daṭṭhuṃ gilānaṃ tadupaṭṭhakānaṃ.</p>

<p rend="gathalast">bhattādi nesaṃ pariyesanatthaṃ..</p>

<p rend="hangnum" n="2613"><hi rend="paranum">2613</hi><hi rend="dot">.</hi></p>

<p rend="gatha1"> tathānabhirataṃ gantvā, vūpakāsessamuṭṭhitaṃ.</p>

<p rend="gathalast">diṭṭhiṃ vā tassa kukkuccaṃ, vinodessāmahanti vā..</p>

<p rend="hangnum" n="2614"><hi rend="paranum">2614</hi><hi rend="dot">.</hi></p>

<p rend="gatha1"> evaṃ sattāhakiccena, bhikkhunā vinayaññunā.</p>

<p rend="gathalast">apesitepi gantabbaṃ, pageva pahite pana..</p>

<p rend="hangnum" n="2615"><hi rend="paranum">2615</hi><hi rend="dot">.</hi></p>

<p rend="gatha1"> vassaṃ upagatenettha, animantitabhikkhunā.</p>

<p rend="gathalast">dhammassa savanatthāya, gantuṃ pana na vaṭṭati..</p>

<p rend="hangnum" n="2616"><hi rend="paranum">2616</hi><hi rend="dot">.</hi></p>

<p rend="gatha1"> ‘‘asukaṃ <pb ed="M" n="0.0252"/> nāma divasaṃ, sannipāto bhavissati’’.</p>

<p rend="gathalast">iccevaṃ katikā pubbaṃ, katā ce pana vaṭṭati..</p>

<p rend="hangnum" n="2617"><hi rend="paranum">2617</hi><hi rend="dot">.</hi></p>

<p rend="gatha1"> ‘‘dhovissāmi rajissāmi, bhaṇḍaka’’nti na vaṭṭati.</p>

<p rend="gathalast">sacācariyupajjhāyā, pahiṇanti ca vaṭṭati..</p>

<p rend="hangnum" n="2618"><hi rend="paranum">2618</hi><hi rend="dot">.</hi></p>

<p rend="gatha1"> uddesādīnamatthāya, gantuṃ neva ca vaṭṭati.</p>

<p rend="gathalast">garūnaṃ dassanatthāya, gantuṃ labhati puggalo..</p>

<p rend="hangnum" n="2619"><hi rend="paranum">2619</hi><hi rend="dot">.</hi></p>

<p rend="gatha1"> sace ācariyo ‘‘ajja, mā gacchāhī’’ti bhāsati.</p>

<p rend="gathalast">ratticchede anāpatti, hotīti paridīpitā..</p>

<p rend="hangnum" n="2620"><hi rend="paranum">2620</hi><hi rend="dot">.</hi></p>

<p rend="gatha1"> yassa kassaci ñātissa, upaṭṭhākakulassa vā.</p>

<p rend="gathalast">gacchato dassanatthāya, ratticchede ca dukkaṭaṃ..</p>

<p rend="hangnum" n="2621"><hi rend="paranum">2621</hi><hi rend="dot">.</hi></p>

<p rend="gatha1"> ‘‘āgamissāmi ajjeva, gantvāhaṃ gāmaka’’nti ca.</p>

<p rend="gathalast">sace pāpuṇituṃ gacchaṃ, na sakkoteva vaṭṭati..</p>

<p rend="hangnum" n="2622"><hi rend="paranum">2622</hi><hi rend="dot">.</hi></p>

<p rend="gatha1"> vaje satthepi nāvāyaṃ, tīsu ṭhānesu bhikkhuno.</p>

<p rend="gathalast">vassacchede anāpatti, pavāretuñca vaṭṭati..</p>

<p rend="hangnum" n="2623"><hi rend="paranum">2623</hi><hi rend="dot">.</hi></p>

<p rend="gatha1"> sati paccayavekalle, sarīrāphāsutāya vā.</p>

<p rend="gathalast">eseva antarāyoti, vassaṃ chetvāpi pakkame..</p>

<p rend="hangnum" n="2624"><hi rend="paranum">2624</hi><hi rend="dot">.</hi></p>

<p rend="gatha1"> yena kenantarāyena, vassaṃ nopagato hi yo.</p>

<p rend="gathalast">dutiyā upagantabbā, chinnavassena vā pana..</p>

<p rend="hangnum" n="2625"><hi rend="paranum">2625</hi><hi rend="dot">.</hi></p>

<p rend="gatha1"> vassaṃ <pb ed="V" n="0.0223"/> anupagantvā vā, tadaheva ca gacchati.</p>

<p rend="gathalast">bahiddhā eva sattāhaṃ, upagantvāpi vā pana..</p>

<p rend="hangnum" n="2626"><hi rend="paranum">2626</hi><hi rend="dot">.</hi></p>

<p rend="gatha1"> vītināmeti ce tassa, purimāpi na vijjati.</p>

<p rend="gathalast">paṭissave ca bhikkhussa, hoti āpatti dukkaṭaṃ..</p>

<p rend="hangnum" n="2627"><hi rend="paranum">2627</hi><hi rend="dot">.</hi></p>

<p rend="gatha1"> vassaṃ panupagantvā ca, uṭṭhāpetvā na cāruṇaṃ.</p>

<p rend="gathalast">gacchato pana sattāha-karaṇeneva bhikkhuno..</p>

<p rend="hangnum" n="2628"><hi rend="paranum">2628</hi><hi rend="dot">.</hi></p>

<p rend="gatha1"> antoyeva ca sattāhaṃ, nivattantassa tassa tu.</p>

<p rend="gathalast">anāpattīti ko vādo, vasitvā bahi gacchato..</p>

<p rend="hangnum" n="2629"><hi rend="paranum">2629</hi><hi rend="dot">.</hi></p>

<p rend="gatha1"> ‘‘vasissāmīdha <pb ed="M" n="0.0253"/> vassa’’nti, ālayo yadi vijjati.</p>

<p rend="gathalast">nopetasatiyā vassaṃ, tena senāsanaṃ pana..</p>

<p rend="hangnum" n="2630"><hi rend="paranum">2630</hi><hi rend="dot">.</hi></p>

<p rend="gatha1"> gahitaṃ suggahitaṃ hoti, chinnavasso na hoti so.</p>

<p rend="gathalast">labhateva pavāretuṃ, na doso koci vijjati..</p>

<p rend="hangnum" n="2631"><hi rend="paranum">2631</hi><hi rend="dot">.</hi></p>

<p rend="gatha1"> ‘‘imasmiṃ vihāre temāsaṃ, imaṃ vassaṃ upemi’’ti.</p>

<p rend="gathalast">nicchārite ca tikkhattuṃ, vassaṃ upagato siyā..</p>

<p rend="hangnum" n="2632"><hi rend="paranum">2632</hi><hi rend="dot">.</hi></p>

<p rend="gatha1"> ādiṃ tu navamiṃ katvā, gantuṃ vaṭṭati bhikkhuno.</p>

<p rend="gathalast">āgacchatu ca pacchā so, mā vā doso na vijjati..</p>

<p rend="centre">vassūpanāyikakkhandhakakathā.</p>

<p rend="title">pavāraṇakkhandhakakathā</p>

<p rend="hangnum" n="2633"><hi rend="paranum">2633</hi><hi rend="dot">.</hi></p>

<p rend="gatha1"> cātuddasī pañcadasī, sāmaggī ca pavāraṇā.</p>

<p rend="gathalast">tevācī dvekavācī ca, saṅghe ca gaṇapuggale..</p>

<p rend="hangnum" n="2634"><hi rend="paranum">2634</hi><hi rend="dot">.</hi></p>

<p rend="gatha1"> etā pana munindena, vuttā nava pavāraṇā.</p>

<p rend="gathalast">tīṇi kammāni muñcitvā, anteneva pavāraye..</p>

<p rend="hangnum" n="2635"><hi rend="paranum">2635</hi><hi rend="dot">.</hi></p>

<p rend="gatha1"> pubbakiccaṃ samāpetvā, pattakalle samānite.</p>

<p rend="gathalast">ñattiṃ ṭhapetvā saṅghena, kattabbā hi pavāraṇā..</p>

<p rend="hangnum" n="2636"><hi rend="paranum">2636</hi><hi rend="dot">.</hi></p>

<p rend="gatha1"> pavārentesu <pb ed="V" n="0.0224"/> theresu, nisīdeyya navo pana.</p>

<p rend="gathalast">sayaṃ yāva pavāreyya, tāva ukkuṭikañhi so..</p>

<p rend="hangnum" n="2637"><hi rend="paranum">2637</hi><hi rend="dot">.</hi></p>

<p rend="gatha1"> ñattiṃ vatvā pavāreyyuṃ, cattāro vā tayopi vā.</p>

<p rend="gathalast">pubbakiccaṃ samāpetvā, ekāvāse vasanti ce..</p>

<p rend="hangnum" n="2638"><hi rend="paranum">2638</hi><hi rend="dot">.</hi></p>

<p rend="gatha1"> aññamaññaṃ pavāreyyuṃ, vinā ñattiṃ duve janā.</p>

<p rend="gathalast">adhiṭṭheyya panekopi, sesā saṅghapavāraṇā..</p>

<p rend="hangnum" n="2639"><hi rend="paranum">2639</hi><hi rend="dot">.</hi></p>

<p rend="gatha1"> pavārite <pb ed="M" n="0.0254"/> ca saṅghasmiṃ, kareyyanāgato pana.</p>

<p rend="gathalast">avuṭṭho chinnavasso vā, pārisuddhiuposathaṃ..</p>

<p rend="hangnum" n="2640"><hi rend="paranum">2640</hi><hi rend="dot">.</hi></p>

<p rend="gatha1"> pañca yasmiṃ panāvāse, cattāro vā tayopi vā.</p>

<p rend="gathalast">ekekassa haritvāna, samaṇā te pavāraṇaṃ..</p>

<p rend="hangnum" n="2641"><hi rend="paranum">2641</hi><hi rend="dot">.</hi></p>

<p rend="gatha1"> aññamaññaṃ pavārenti, sace āpatti dukkaṭaṃ.</p>

<p rend="gathalast">sesaṃ uposathe vutta-nayenidha naye budho..</p>

<p rend="hangnum" n="2642"><hi rend="paranum">2642</hi><hi rend="dot">.</hi></p>

<p rend="gatha1"> pārisuddhippadānena, sampādetattano suciṃ.</p>

<p rend="gathalast">chandadānena saṅghassa, sabbaṃ sādheti, nattano..</p>

<p rend="hangnum" n="2643"><hi rend="paranum">2643</hi><hi rend="dot">.</hi></p>

<p rend="gatha1"> tasmā pana ubhinnampi, kiccasiddhatthamevidha.</p>

<p rend="gathalast">pārisuddhipi dātabbā, chandaṃ dentena bhikkhunā..</p>

<p rend="hangnum" n="2644"><hi rend="paranum">2644</hi><hi rend="dot">.</hi></p>

<p rend="gatha1"> chandekena bahūnampi, hātabbo pārisuddhipi.</p>

<p rend="gathalast">paramparāhaṭo chando, na gacchati visuddhiyā..</p>

<p rend="hangnum" n="2645"><hi rend="paranum">2645</hi><hi rend="dot">.</hi></p>

<p rend="gatha1"> chandaṃ vā pārisuddhiṃ vā, gahetvā vā pavāraṇaṃ.</p>

<p rend="gathalast">sāmaṇerādibhāvaṃ vā, paṭijāneyya hārako..</p>

<p rend="hangnum" n="2646"><hi rend="paranum">2646</hi><hi rend="dot">.</hi></p>

<p rend="gatha1"> sace so saṅghamappatvā, vibbhameyya mareyya vā.</p>

<p rend="gathalast">nāhaṭañceva taṃ sabbaṃ, patvā cevaṃ siyāhaṭaṃ..</p>

<p rend="hangnum" n="2647"><hi rend="paranum">2647</hi><hi rend="dot">.</hi></p>

<p rend="gatha1"> saṅghaṃ patvā pamatto vā, sutto vā khittacittako.</p>

<p rend="gathalast">nāroceti anāpatti, hoti sañcicca dukkaṭaṃ..</p>

<p rend="hangnum" n="2648"><hi rend="paranum">2648</hi><hi rend="dot">.</hi></p>

<p rend="gatha1"> ye te vipassanāyuttā, rattindivamatanditā.</p>

<p rend="gathalast">pubbarattāpararattaṃ, vipassanaparāyaṇā..</p>

<p rend="hangnum" n="2649"><hi rend="paranum">2649</hi><hi rend="dot">.</hi></p>

<p rend="gatha1"> laddhaphāsuvihārānaṃ, siyā na parihāniti.</p>

<p rend="gathalast">pavāraṇāya saṅgāho, vutto kattikamāsake..</p>

<p rend="centre">pavāraṇakkhandhakakathā.</p>

<p rend="title">cammakkhandhakakathā</p>

<p rend="hangnum" n="2650"><hi rend="paranum">2650</hi><hi rend="dot">.</hi></p>

<p rend="gatha1"> eḷakājamigānaṃ <pb ed="M" n="0.0255"/><pb ed="V" n="0.0225"/> tu, cammaṃ vaṭṭati bhikkhuno.</p>

<p rend="gathalast">rohiteṇikuraṅgānaṃ, pasadaṃmigamātuyā..</p>

<p rend="hangnum" n="2651"><hi rend="paranum">2651</hi><hi rend="dot">.</hi></p>

<p rend="gatha1"> ṭhapetvā cammametesaṃ, aññaṃ dukkaṭavatthukaṃ.</p>

<p rend="gathalast">thavikopāhane sabbaṃ, cammaṃ vaṭṭatyamānusaṃ..</p>

<p rend="hangnum" n="2652"><hi rend="paranum">2652</hi><hi rend="dot">.</hi></p>

<p rend="gatha1"> vaṭṭanti majjhime dese, na guṇaṅguṇupāhanā.</p>

<p rend="gathalast">vaṭṭanti antoārāme, sabbatthāpi ca rogino..</p>

<p rend="hangnum" n="2653"><hi rend="paranum">2653</hi><hi rend="dot">.</hi></p>

<p rend="gatha1"> puṭakhallakabaddhā ca, tatheva pāliguṇṭhimā.</p>

<p rend="gathalast">tūlapuṇṇā na vaṭṭanti, sabbanīlādayopi ca..</p>

<p rend="hangnum" n="2654"><hi rend="paranum">2654</hi><hi rend="dot">.</hi></p>

<p rend="gatha1"> citrā upāhanā meṇḍa-visāṇūpamavaddhikā.</p>

<p rend="gathalast">na ca vaṭṭanti morassa, piñchena parisibbitā..</p>

<p rend="hangnum" n="2655"><hi rend="paranum">2655</hi><hi rend="dot">.</hi></p>

<p rend="gatha1"> majjārakāḷakolūka-sīhabyagghuddadīpinaṃ.</p>

<p rend="gathalast">ajinassa ca cammena, na vaṭṭati parikkhaṭā..</p>

<p rend="hangnum" n="2656"><hi rend="paranum">2656</hi><hi rend="dot">.</hi></p>

<p rend="gatha1"> puṭādiṃ apanetvā vā, chinditvā vāpi sabbaso.</p>

<p rend="gathalast">vaṇṇabhedaṃ tathā katvā, dhāretabbā upāhanā..</p>

<p rend="hangnum" n="2657"><hi rend="paranum">2657</hi><hi rend="dot">.</hi></p>

<p rend="gatha1"> sabbāpi pana dhāretuṃ, na ca vaṭṭanti pādukā.</p>

<p rend="gathalast">ṭhapetvā tattha passāva- vaccācamanapādukā..</p>

<p rend="hangnum" n="2658"><hi rend="paranum">2658</hi><hi rend="dot">.</hi></p>

<p rend="gatha1"> āsandiñceva pallaṅkaṃ, uccāsayanasaññitaṃ.</p>

<p rend="gathalast">atikkantapamāṇaṃ tu, sevamānassa dukkaṭaṃ..</p>

<p rend="hangnum" n="2659"><hi rend="paranum">2659</hi><hi rend="dot">.</hi></p>

<p rend="gatha1"> gonakaṃ kuttakaṃ cittaṃ, paṭikaṃ paṭalikampi ca.</p>

<p rend="gathalast">ekantalomiṃ vikatiṃ, tūlikaṃ uddalomikaṃ..</p>

<p rend="hangnum" n="2660"><hi rend="paranum">2660</hi><hi rend="dot">.</hi></p>

<p rend="gatha1"> kaṭṭissaṃ pana koseyyaṃ, hatthiassarathattharaṃ.</p>

<p rend="gathalast">kadalimigapavara-paccattharaṇakampi ca..</p>

<p rend="hangnum" n="2661"><hi rend="paranum">2661</hi><hi rend="dot">.</hi></p>

<p rend="gatha1"> heṭṭhā <pb ed="M" n="0.0256"/> rattavitānassa, dvidhā rattūpadhānakaṃ.</p>

<p rend="gathalast">akappiyamidaṃ sabbaṃ, dukkaṭaṃ paribhuñjato..</p>

<p rend="hangnum" n="2662"><hi rend="paranum">2662</hi><hi rend="dot">.</hi></p>

<p rend="gatha1"> heṭṭhā <pb ed="V" n="0.0226"/> akappiye paccatthare sati na vaṭṭati.</p>

<p rend="gathalast">uddhaṃ setavitānampi, tasmiṃ asati vaṭṭati..</p>

<p rend="hangnum" n="2663"><hi rend="paranum">2663</hi><hi rend="dot">.</hi></p>

<p rend="gatha1"> āsandiṃ pana pallaṅkaṃ, ṭhapetvā tūlikampi ca.</p>

<p rend="gathalast">sesaṃ pana ca sabbampi, labhate gihisantakaṃ..</p>

<p rend="hangnum" n="2664"><hi rend="paranum">2664</hi><hi rend="dot">.</hi></p>

<p rend="gatha1"> dhammāsane anāpatti, bhattaggepi nisīdituṃ.</p>

<p rend="gathalast">bhūmattharaṇake tattha, sayitumpi ca vaṭṭati..</p>

<p rend="centre">cammakkhandhakakathā.</p>

<p rend="title">bhesajjakkhandhakakathā</p>

<p rend="hangnum" n="2665"><hi rend="paranum">2665</hi><hi rend="dot">.</hi></p>

<p rend="gatha1"> vuttā gahapatissāpi, sammutussāvanantikā.</p>

<p rend="gathalast">gonisādīti kappiyā, catasso honti bhūmiyo..</p>

<p rend="hangnum" n="2666"><hi rend="paranum">2666</hi><hi rend="dot">.</hi></p>

<p rend="gatha1"> saṅghassa santakaṃ gehaṃ, santakaṃ bhikkhunopi vā.</p>

<p rend="gathalast">kappiyaṃ pana kattabbaṃ, sahaseyyappahonakaṃ..</p>

<p rend="hangnum" n="2667"><hi rend="paranum">2667</hi><hi rend="dot">.</hi></p>

<p rend="gatha1"> ṭhapetvā bhikkhumaññehi, dinnaṃ kappiyabhūmiyā.</p>

<p rend="gathalast">atthāya santakaṃ tesaṃ, gehaṃ <hi rend="bold">gahapate</hi>vidaṃ..</p>

<p rend="hangnum" n="2668"><hi rend="paranum">2668</hi><hi rend="dot">.</hi></p>

<p rend="gatha1"> sā hi <hi rend="bold">sammutikā</hi> nāma, yā hi saṅghena sammatā.</p>

<p rend="gathalast">kammavācamavatvā vā, vaṭṭatevāpalokanaṃ..</p>

<p rend="hangnum" n="2669"><hi rend="paranum">2669</hi><hi rend="dot">.</hi></p>

<p rend="gatha1"> paṭhamiṭṭhakapāsāṇa-thambhādiṭṭhapane pana.</p>

<p rend="gathalast">‘‘kappiyakuṭiṃ karomā’’ti, vadantehi samantato..</p>

<p rend="hangnum" n="2670"><hi rend="paranum">2670</hi><hi rend="dot">.</hi></p>

<p rend="gatha1"> ukkhipitvā ṭhapentesu, āmasitvā paresu vā.</p>

<p rend="gathalast">sayamevukkhipitvā vā, ṭhapeyyu<hi rend="bold">ssāvanantikā</hi>..</p>

<p rend="hangnum" n="2671"><hi rend="paranum">2671</hi><hi rend="dot">.</hi></p>

<p rend="gatha1"> iṭṭhakādipatiṭṭhānaṃ<pb ed="M" n="0.0257"/>, bhikkhūnaṃ vadataṃ pana.</p>

<p rend="gathalast">vācāya pariyosānaṃ, samakālaṃ tu vaṭṭati..</p>

<p rend="hangnum" n="2672"><hi rend="paranum">2672</hi><hi rend="dot">.</hi></p>

<p rend="gatha1"> ārāmo aparikkhitto, sakalo bhuyyatopi vā.</p>

<p rend="gathalast">duvidhopi ca viññūhi, <hi rend="bold">gonisādī</hi>ti vuccati..</p>

<p rend="hangnum" n="2673"><hi rend="paranum">2673</hi><hi rend="dot">.</hi></p>

<p rend="gatha1"> etā <pb ed="V" n="0.0227"/> pana catassopi, honti kappiyabhūmiyo.</p>

<p rend="gathalast">ettha pakkañca vutthañca, sabbaṃ vaṭṭati āmisaṃ..</p>

<p rend="hangnum" n="2674"><hi rend="paranum">2674</hi><hi rend="dot">.</hi></p>

<p rend="gatha1"> ussāvanantikā yā sā, thambhādīsu adhiṭṭhitā.</p>

<p rend="gathalast">thambhādīsvapanītesu, tadaññesupi tiṭṭhati..</p>

<p rend="hangnum" n="2675"><hi rend="paranum">2675</hi><hi rend="dot">.</hi></p>

<p rend="gatha1"> apanītesu sabbesu, siyā jahitavatthukā.</p>

<p rend="gathalast">gonisādī parikkhittā, sesā chadananāsato..</p>

<p rend="hangnum" n="2676"><hi rend="paranum">2676</hi><hi rend="dot">.</hi></p>

<p rend="gatha1"> bhikkhuṃ ṭhapetvā aññesaṃ, hatthato ca paṭiggaho.</p>

<p rend="gathalast">tesañca sannidhi anto- vuttaṃ bhikkhussa vaṭṭati..</p>

<p rend="hangnum" n="2677"><hi rend="paranum">2677</hi><hi rend="dot">.</hi></p>

<p rend="gatha1"> bhikkhussa bhikkhuniyā vā, santakaṃ saṅghikampi vā.</p>

<p rend="gathalast">antovutthañca pakkañca, ubhinnaṃ na ca vaṭṭati..</p>

<p rend="hangnum" n="2678"><hi rend="paranum">2678</hi><hi rend="dot">.</hi></p>

<p rend="gatha1"> akappakuṭiyā vutthaṃ, sappiādivimissitaṃ.</p>

<p rend="gathalast">‘‘antovuttha’’nti niddiṭṭhaṃ, paṭhamaṃ kālikadvayaṃ..</p>

<p rend="hangnum" n="2679"><hi rend="paranum">2679</hi><hi rend="dot">.</hi></p>

<p rend="gatha1"> teheva sappiādīhi, bhikkhunā yāvajīvikaṃ.</p>

<p rend="gathalast">pakkaṃ taṃ pana sattāhaṃ, vaṭṭateva nirāmisaṃ..</p>

<p rend="hangnum" n="2680"><hi rend="paranum">2680</hi><hi rend="dot">.</hi></p>

<p rend="gatha1"> sace āmisasaṃsaṭṭhaṃ, pakkaṃ taṃ paribhuñjati.</p>

<p rend="gathalast">antovutthañca bhiyyopi, sāmapakkañca bhuñjati..</p>

<p rend="hangnum" n="2681"><hi rend="paranum">2681</hi><hi rend="dot">.</hi></p>

<p rend="gatha1"> yāvakālikamāhāro, pānakaṃ yāmakālikaṃ.</p>

<p rend="gathalast">sattāhakālikaṃ nāma, sappiādikapañcakaṃ..</p>

<p rend="hangnum" n="2682"><hi rend="paranum">2682</hi><hi rend="dot">.</hi></p>

<p rend="gatha1"> sesaṃ pana haliddādi, bhesajjaṃ yāvajīvikaṃ.</p>

<p rend="gathalast">catudhā kālikā vuttā, udakaṃ hotyakālikaṃ..</p>

<p rend="hangnum" n="2683"><hi rend="paranum">2683</hi><hi rend="dot">.</hi></p>

<p rend="gatha1"> paṭiggahavaseneva, kālātītā tikālikā.</p>

<p rend="gathalast">honti dosakarā bhuttā, abhuttaṃ tatiyampi ca..</p>

<p rend="hangnum" n="2684"><hi rend="paranum">2684</hi><hi rend="dot">.</hi></p>

<p rend="gatha1"> ambaṃ <pb ed="M" n="0.0258"/> jambu ca cocañca, mocañca madhu muddikā.</p>

<p rend="gathalast">sālu phārusakañcāti, pānakaṃ aṭṭhadhā mataṃ..</p>

<p rend="hangnum" n="2685"><hi rend="paranum">2685</hi><hi rend="dot">.</hi></p>

<p rend="gatha1"> pānakatthamanuññātaṃ, phalaṃ pakkañca āmakaṃ.</p>

<p rend="gathalast">pānahetu paṭikkhitto, savatthukapaṭiggaho..</p>

<p rend="hangnum" n="2686"><hi rend="paranum">2686</hi><hi rend="dot">.</hi></p>

<p rend="gatha1"> ambapakkaṃ sukoṭṭetvā, madditvā udake pana.</p>

<p rend="gathalast">pacchā parissavaṃ katvā, pātuṃ vaṭṭati pānakaṃ..</p>

<p rend="hangnum" n="2687"><hi rend="paranum">2687</hi><hi rend="dot">.</hi></p>

<p rend="gatha1"> vaṭṭatādiccapākaṃ <pb ed="V" n="0.0228"/> tu, aggipakkaṃ na vaṭṭati.</p>

<p rend="gathalast">eseva ca nayo sesa-pānakesupi dīpito..</p>

<p rend="hangnum" n="2688"><hi rend="paranum">2688</hi><hi rend="dot">.</hi></p>

<p rend="gatha1"> pupphapattaphalucchūnaṃ, cattāro panime rasā.</p>

<p rend="gathalast">anuññātā imānaṭṭha, pānāni anujānatā..</p>

<p rend="hangnum" n="2689"><hi rend="paranum">2689</hi><hi rend="dot">.</hi></p>

<p rend="gatha1"> sabbo puppharaso vutto, madhukassa rasaṃ vinā.</p>

<p rend="gathalast">sabbo pattaraso vutto, pakkaḍākarasaṃ vinā..</p>

<p rend="hangnum" n="2690"><hi rend="paranum">2690</hi><hi rend="dot">.</hi></p>

<p rend="gatha1"> sattannaṃ sānulomānaṃ, dhaññānaṃ phalajaṃ rasaṃ.</p>

<p rend="gathalast">ṭhapetvānumato sabbo, vikāle phalajo raso..</p>

<p rend="hangnum" n="2691"><hi rend="paranum">2691</hi><hi rend="dot">.</hi></p>

<p rend="gatha1"> yāvakālikapattāna-mapi sītudake kato.</p>

<p rend="gathalast">madditvādiccapākopi, vikāle pana vaṭṭati..</p>

<p rend="hangnum" n="2692"><hi rend="paranum">2692</hi><hi rend="dot">.</hi></p>

<p rend="gatha1"> tālañca nāḷikerañca, panasaṃ labujampi ca.</p>

<p rend="gathalast">tipusālābukumbhaṇḍaṃ, tathā pussaphalampi ca..</p>

<p rend="hangnum" n="2693"><hi rend="paranum">2693</hi><hi rend="dot">.</hi></p>

<p rend="gatha1"> evameḷālukañcāti, navetāni phalāni hi.</p>

<p rend="gathalast">aparaṇṇañca sabbampi, sattadhaññānulomikaṃ..</p>

<p rend="hangnum" n="2694"><hi rend="paranum">2694</hi><hi rend="dot">.</hi></p>

<p rend="gatha1"> badaraṃ timbarū selu, kosambaṃ karamaddakaṃ.</p>

<p rend="gathalast">mātuluṅgakapitthañca, vettaṃ ciñcaphalampi ca..</p>

<p rend="hangnum" n="2695"><hi rend="paranum">2695</hi><hi rend="dot">.</hi></p>

<p rend="gatha1"> phalānaṃ evamādīnaṃ, khuddakānaṃ raso pana.</p>

<p rend="gathalast">aṭṭhapānānulomattā, niddiṭṭho anulomike..</p>

<p rend="hangnum" n="2696"><hi rend="paranum">2696</hi><hi rend="dot">.</hi></p>

<p rend="gatha1"> sānulomassa <pb ed="M" n="0.0259"/> dhaññassa, ṭhapetvā phalajaṃ rasaṃ.</p>

<p rend="gathalast">añño phalaraso natthi, ayāmakāliko idha..</p>

<p rend="centre">bhesajjakkhandhakakathā.</p>

<p rend="title">kathinakkhandhakakathā</p>

<p rend="hangnum" n="2697"><hi rend="paranum">2697</hi><hi rend="dot">.</hi></p>

<p rend="gatha1"> bhikkhūnaṃ vuṭṭhavassānaṃ, kathinatthāramabravi.</p>

<p rend="gathalast">pañcannaṃ ānisaṃsānaṃ, kāraṇā munipuṅgavo..</p>

<p rend="hangnum" n="2698"><hi rend="paranum">2698</hi><hi rend="dot">.</hi></p>

<p rend="gatha1"> na <pb ed="V" n="0.0229"/> ullikhitamattādi-catuvīsativajjitaṃ.</p>

<p rend="gathalast">cīvaraṃ bhikkhunādāya, uddharitvā purāṇakaṃ..</p>

<p rend="hangnum" n="2699"><hi rend="paranum">2699</hi><hi rend="dot">.</hi></p>

<p rend="gatha1"> navaṃ adhiṭṭhahitvāva, vattabbaṃ vacasā puna.</p>

<p rend="gathalast">‘‘imināntaravāsena, kathinaṃ attharāmi’’ti..</p>

<p rend="hangnum" n="2700"><hi rend="paranum">2700</hi><hi rend="dot">.</hi></p>

<p rend="gatha1"> vutte tikkhattumiccevaṃ, kathinaṃ hoti atthataṃ.</p>

<p rend="gathalast">saṅghaṃ panupasaṅkamma, ādāya kathinaṃ iti..</p>

<p rend="hangnum" n="2701"><hi rend="paranum">2701</hi><hi rend="dot">.</hi></p>

<p rend="gatha1"> ‘‘atthataṃ kathinaṃ bhante, saṅghassa anumodatha.</p>

<p rend="gathalast">dhammiko kathinatthāro’’, vattabbaṃ tena bhikkhunā..</p>

<p rend="hangnum" n="2702"><hi rend="paranum">2702</hi><hi rend="dot">.</hi></p>

<p rend="gatha1"> ‘‘suatthataṃ tayā bhante, saṅghassa kathinaṃ puna.</p>

<p rend="gathalast">dhammiko kathinatthāro, anumodāmi’’tīraye..</p>

<p rend="hangnum" n="2703"><hi rend="paranum">2703</hi><hi rend="dot">.</hi></p>

<p rend="gatha1"> kathinassa ca kiṃ mūlaṃ, kiṃ vatthu kā ca bhūmiyo.</p>

<p rend="gathalast">katidhammavido bhikkhu, kathinatthāramarahati..</p>

<p rend="hangnum" n="2704"><hi rend="paranum">2704</hi><hi rend="dot">.</hi></p>

<p rend="gatha1"> mūlamekaṃ, siyā vatthu, tividhaṃ, bhūmiyo cha ca.</p>

<p rend="gathalast">aṭṭhadhammavido bhikkhu, kathinatthāramarahati..</p>

<p rend="hangnum" n="2705"><hi rend="paranum">2705</hi><hi rend="dot">.</hi></p>

<p rend="gatha1"> saṅgho mūlanti niddiṭṭhaṃ, vatthu hoti ticīvaraṃ.</p>

<p rend="gathalast">khomādīni cha vuttāni, cīvarāni cha bhūmiyo..</p>

<p rend="hangnum" n="2706"><hi rend="paranum">2706</hi><hi rend="dot">.</hi></p>

<p rend="gatha1"> pubbapaccuddharādhiṭṭhā-natthāro <pb ed="M" n="0.0260"/> mātikāpi ca.</p>

<p rend="gathalast">palibodho ca uddhāro, ānisaṃsā panaṭṭhime..</p>

<p rend="hangnum" n="2707"><hi rend="paranum">2707</hi><hi rend="dot">.</hi></p>

<p rend="gatha1"> dhovanañca vicāro ca, chedanaṃ bandhanampi ca.</p>

<p rend="gathalast">sibbanaṃ rajanaṃ kappaṃ, <hi rend="bold">‘‘pubbakicca’’</hi>nti vuccati..</p>

<p rend="hangnum" n="2708"><hi rend="paranum">2708</hi><hi rend="dot">.</hi></p>

<p rend="gatha1"> saṅghāṭi uttarāsaṅgo, atho antaravāsako.</p>

<p rend="gathalast">paccuddhāro adhiṭṭhānaṃ, atthāropesameva tu..</p>

<p rend="hangnum" n="2709"><hi rend="paranum">2709</hi><hi rend="dot">.</hi></p>

<p rend="gatha1"> pakkamanañca niṭṭhānaṃ, sanniṭṭhānañca nāsanaṃ.</p>

<p rend="gathalast">savanāsā ca sīmā ca, sahubbhāroti aṭṭhimā..</p>

<p rend="hangnum" n="2710"><hi rend="paranum">2710</hi><hi rend="dot">.</hi></p>

<p rend="gatha1"> katacīvaramādāya, āvāse nirapekkhako.</p>

<p rend="gathalast">atikkantāya sīmāya, hoti <hi rend="bold">pakkamanantikā</hi>..</p>

<p rend="hangnum" n="2711"><hi rend="paranum">2711</hi><hi rend="dot">.</hi></p>

<p rend="gatha1"> ānisaṃsamathādāya, vihāre anapekkhako.</p>

<p rend="gathalast">gantvā pana vihāraṃ so, aññaṃ sukhavihārikaṃ..</p>

<p rend="hangnum" n="2712"><hi rend="paranum">2712</hi><hi rend="dot">.</hi></p>

<p rend="gatha1"> tattha <pb ed="V" n="0.0230"/> taṃ viharantova, karoti yadi cīvaraṃ.</p>

<p rend="gathalast">niṭṭhite cīvare tasmiṃ, <hi rend="bold">niṭṭhānantā</hi>ti vuccati..</p>

<p rend="hangnum" n="2713"><hi rend="paranum">2713</hi><hi rend="dot">.</hi></p>

<p rend="gatha1"> ‘‘cīvaraṃ na karissāmi, na paccessaṃ tamassamaṃ’’.</p>

<p rend="gathalast">evaṃ tu dhuranikkhepe, <hi rend="bold">sanniṭṭhānantikā</hi> matā..</p>

<p rend="hangnum" n="2714"><hi rend="paranum">2714</hi><hi rend="dot">.</hi></p>

<p rend="gatha1"> kathinacchādanaṃ laddhā, ‘‘na paccessa’’nti ce gato.</p>

<p rend="gathalast">karontasseva naṭṭhaṃ vā, daḍḍhaṃ vā <hi rend="bold">nāsanantikā</hi>..</p>

<p rend="hangnum" n="2715"><hi rend="paranum">2715</hi><hi rend="dot">.</hi></p>

<p rend="gatha1"> laddhānisaṃso sāpekkho, bahisīmaṃ gato pana.</p>

<p rend="gathalast">suṇāti cantarubbhāraṃ, sā hoti <hi rend="bold">savanantikā</hi>..</p>

<p rend="hangnum" n="2716"><hi rend="paranum">2716</hi><hi rend="dot">.</hi></p>

<p rend="gatha1"> cīvarāsāya pakkanto, bahisīmaṃ gato pana.</p>

<p rend="gathalast">‘‘dassāmi cīvaraṃ tuyhaṃ’’, vutto savati kenaci..</p>

<p rend="hangnum" n="2717"><hi rend="paranum">2717</hi><hi rend="dot">.</hi></p>

<p rend="gatha1"> puna vutte ‘‘na sakkomi, dātunti tava cīvaraṃ’’.</p>

<p rend="gathalast">āsāya chinnamattāya, <hi rend="bold">āsāvacchedikā</hi> matā..</p>

<p rend="hangnum" n="2718"><hi rend="paranum">2718</hi><hi rend="dot">.</hi></p>

<p rend="gatha1"> vassaṃvuṭṭhavihāramhā<pb ed="M" n="0.0261"/>, vihāraññaṃ gato siyā.</p>

<p rend="gathalast">āgacchaṃ antarāmagge, taduddhāramatikkame..</p>

<p rend="hangnum" n="2719"><hi rend="paranum">2719</hi><hi rend="dot">.</hi></p>

<p rend="gatha1"> tassa so kathinuddhāro, <hi rend="bold">sīmātikkantiko</hi> mato.</p>

<p rend="gathalast">kathinānisaṃsamādāya, sāpekkhova sace gato..</p>

<p rend="hangnum" n="2720"><hi rend="paranum">2720</hi><hi rend="dot">.</hi></p>

<p rend="gatha1"> sambhuṇāti punāgantvā, kathinuddhārameva ce.</p>

<p rend="gathalast">tassa so kathinuddhāro, <hi rend="bold">‘‘sahubbhāro’’</hi>ti vuccati..</p>

<p rend="hangnum" n="2721"><hi rend="paranum">2721</hi><hi rend="dot">.</hi></p>

<p rend="gatha1"> pakkamanañca niṭṭhānaṃ, sanniṭṭhānañca sīmato.</p>

<p rend="gathalast">cattāro puggalādhīnā, saṅghādhīnantarubbharo..</p>

<p rend="hangnum" n="2722"><hi rend="paranum">2722</hi><hi rend="dot">.</hi></p>

<p rend="gatha1"> nāsanaṃ savanañceva, āsāvacchedikāpi ca.</p>

<p rend="gathalast">tayopi kathinubbhārā, na tu saṅghā, na bhikkhuto..</p>

<p rend="hangnum" n="2723"><hi rend="paranum">2723</hi><hi rend="dot">.</hi></p>

<p rend="gatha1"> āvāsapalibodho ca, palibodho ca cīvare.</p>

<p rend="gathalast">palibodhā duve vuttā, yuttamuttatthavādinā..</p>

<p rend="hangnum" n="2724"><hi rend="paranum">2724</hi><hi rend="dot">.</hi></p>

<p rend="gatha1"> aṭṭhannaṃ mātikānaṃ vā, antarubbhāratopi vā.</p>

<p rend="gathalast">ubbhārāpi duve vuttā, kathinassa mahesinā..</p>

<p rend="hangnum" n="2725"><hi rend="paranum">2725</hi><hi rend="dot">.</hi></p>

<p rend="gatha1"> anāmantāsamādānaṃ, gaṇato yāvadatthikaṃ.</p>

<p rend="gathalast">tattha yo cīvaruppādo, ānisaṃsā ca pañcime..</p>

<p rend="centre">kathinakkhandhakakathā.</p>

<p rend="title">cīvarakkhandhakakathā</p>

<p rend="hangnum" n="2726"><hi rend="paranum">2726</hi><hi rend="dot">.</hi></p>

<p rend="gatha1"> cīvarassa <pb ed="V" n="0.0231"/> panuppādā, aṭṭha cīvaramātikā.</p>

<p rend="gathalast">sīmāya deti, katikā, bhikkhāpaññattiyā, tathā..</p>

<p rend="hangnum" n="2727"><hi rend="paranum">2727</hi><hi rend="dot">.</hi></p>

<p rend="gatha1"> saṅghassa, ubhatosaṅghe, vassaṃvuṭṭhassa deti ca,.</p>

<p rend="gathalast">ādissa, puggalassāti, aṭṭhimā pana mātikā..</p>

<p rend="hangnum" n="2728"><hi rend="paranum">2728</hi><hi rend="dot">.</hi></p>

<p rend="gatha1"> tattha <pb ed="M" n="0.0262"/> <hi rend="bold">sīmāya detī</hi>ti, antosīmaṃ gatehi tu.</p>

<p rend="gathalast">bhikkhūhi bhājetabbanti, vaṇṇitaṃ varavaṇṇinā..</p>

<p rend="hangnum" n="2729"><hi rend="paranum">2729</hi><hi rend="dot">.</hi></p>

<p rend="gatha1"> <hi rend="bold">katikāya ca dinnaṃ</hi> ye, vihārā ekalābhakā.</p>

<p rend="gathalast">ettha dinnañca sabbehi, bhājetabbanti vuccati..</p>

<p rend="hangnum" n="2730"><hi rend="paranum">2730</hi><hi rend="dot">.</hi></p>

<p rend="gatha1"> saṅghassa dhuvakārā hi, yattha karīyanti tattha ca.</p>

<p rend="gathalast"><hi rend="bold">bhikkhāpaññattiyā dinnaṃ,</hi> dinnaṃ vuttaṃ mahesinā..</p>

<p rend="hangnum" n="2731"><hi rend="paranum">2731</hi><hi rend="dot">.</hi></p>

<p rend="gatha1"> <hi rend="bold">saṅghassa</hi> pana yaṃ dinnaṃ, ujubhūtena cetasā.</p>

<p rend="gathalast">tañhi sammukhibhūtena, bhājetabbanti vuccati..</p>

<p rend="hangnum" n="2732"><hi rend="paranum">2732</hi><hi rend="dot">.</hi></p>

<p rend="gatha1"> <hi rend="bold">ubhatosaṅgha</hi> muddissa, deti saddhāya cīvaraṃ.</p>

<p rend="gathalast">thokā vā bahu vā bhikkhū, samabhāgova vaṭṭati..</p>

<p rend="hangnum" n="2733"><hi rend="paranum">2733</hi><hi rend="dot">.</hi></p>

<p rend="gatha1"> <hi rend="bold">vassaṃvuṭṭhassa saṅghassa,</hi> cīvaraṃ deti yaṃ pana.</p>

<p rend="gathalast">taṃ tasmiṃ vuṭṭhavassena, bhājetabbanti vaṇṇitaṃ..</p>

<p rend="hangnum" n="2734"><hi rend="paranum">2734</hi><hi rend="dot">.</hi></p>

<p rend="gatha1"> yāguyā pana bhatte vā, <hi rend="bold">detiādissa</hi> ce pana.</p>

<p rend="gathalast">cīvaraṃ tattha tattheva, yojetabbaṃ vijānatā..</p>

<p rend="hangnum" n="2735"><hi rend="paranum">2735</hi><hi rend="dot">.</hi></p>

<p rend="gatha1"> puggalaṃ pana uddissa, cīvaraṃ yaṃ tu dīyati.</p>

<p rend="gathalast"><hi rend="bold">puggalodissakaṃ</hi> nāma, dānaṃ taṃ tu pavuccati..</p>

<p rend="hangnum" n="2736"><hi rend="paranum">2736</hi><hi rend="dot">.</hi></p>

<p rend="gatha1"> sahadhammikesu yo koci, pañcasvapi ‘‘mamaccaye.</p>

<p rend="gathalast">ayaṃ mayhaṃ parikkhāro, mātuyā pitunopi vā..</p>

<p rend="hangnum" n="2737"><hi rend="paranum">2737</hi><hi rend="dot">.</hi></p>

<p rend="gatha1"> upajjhāyassa vā hotu’’, vadaticcevameva ce.</p>

<p rend="gathalast">na hoti pana taṃ tesaṃ, saṅghasseva ca santakaṃ..</p>

<p rend="hangnum" n="2738"><hi rend="paranum">2738</hi><hi rend="dot">.</hi></p>

<p rend="gatha1"> pañcannaṃ <pb ed="V" n="0.0232"/> accaye dānaṃ, na ca rūhati kiñcipi.</p>

<p rend="gathalast">saṅghasseva ca taṃ hoti, gihīnaṃ pana rūhati..</p>

<p rend="hangnum" n="2739"><hi rend="paranum">2739</hi><hi rend="dot">.</hi></p>

<p rend="gatha1"> bhikkhu vā sāmaṇero vā, kālaṃ bhikkhunupassaye.</p>

<p rend="gathalast">karotyassa parikkhārā, bhikkhūnaṃyeva santakā..</p>

<p rend="hangnum" n="2740"><hi rend="paranum">2740</hi><hi rend="dot">.</hi></p>

<p rend="gatha1"> bhikkhunī <pb ed="M" n="0.0263"/> sāmaṇerī vā, vihārasmiṃ sace matā.</p>

<p rend="gathalast">honti tassā parikkhārā, bhikkhunīnaṃ tu santakā..</p>

<p rend="hangnum" n="2741"><hi rend="paranum">2741</hi><hi rend="dot">.</hi></p>

<p rend="gatha1"> ‘‘dehi netvāsukassā’’ti, dinnaṃ taṃ purimassa tu.</p>

<p rend="gathalast">‘‘idaṃ dammī’’ti dinnaṃ taṃ, pacchimasseva santakaṃ..</p>

<p rend="hangnum" n="2742"><hi rend="paranum">2742</hi><hi rend="dot">.</hi></p>

<p rend="gatha1"> evaṃ dinnavidhiṃ ñatvā, matassa vāmatassa vā.</p>

<p rend="gathalast">vissāsaṃ vāpi gaṇheyya, gaṇhe matakacīvaraṃ..</p>

<p rend="hangnum" n="2743"><hi rend="paranum">2743</hi><hi rend="dot">.</hi></p>

<p rend="gatha1"> mūlapattaphalakkhandha-tacapupphappabhedato.</p>

<p rend="gathalast">chabbidhaṃ rajanaṃ vuttaṃ, vantadosena tādinā..</p>

<p rend="hangnum" n="2744"><hi rend="paranum">2744</hi><hi rend="dot">.</hi></p>

<p rend="gatha1"> mūle haliddiṃ, khandhesu, mañjeṭṭhaṃ tuṅgahārakaṃ.</p>

<p rend="gathalast">pattesu alliyā pattaṃ, tathā pattañca nīliyā..</p>

<p rend="hangnum" n="2745"><hi rend="paranum">2745</hi><hi rend="dot">.</hi></p>

<p rend="gatha1"> kusumbhaṃ kiṃsukaṃ pupphe, tace loddañca kaṇḍulaṃ.</p>

<p rend="gathalast">ṭhapetvā rajanaṃ sabbaṃ, phalaṃ sabbampi vaṭṭati..</p>

<p rend="hangnum" n="2746"><hi rend="paranum">2746</hi><hi rend="dot">.</hi></p>

<p rend="gatha1"> kiliṭṭhasāṭakaṃ vāpi, dubbaṇṇaṃ vāpi cīvaraṃ.</p>

<p rend="gathalast">alliyā pana pattena, dhovituṃ pana vaṭṭati..</p>

<p rend="hangnum" n="2747"><hi rend="paranum">2747</hi><hi rend="dot">.</hi></p>

<p rend="gatha1"> cīvarānaṃ kathā sesā, paṭhame kathine pana.</p>

<p rend="gathalast">tattha vuttanayeneva, veditabbā vibhāvinā..</p>

<p rend="centre">cīvarakkhandhakakathā.</p>

<p rend="centre">mahāvaggo niṭṭhito.</p>

<p rend="chapter">cūḷavaggo</p>

<p rend="subhead">pārivāsikakkhandhakakathā</p>

<p rend="hangnum" n="2748"><hi rend="paranum">2748</hi><hi rend="dot">.</hi></p>

<p rend="gatha1"> tajjanīyaṃ <pb ed="M" n="0.0264"/><pb ed="V" n="0.0233"/> niyassañca, pabbājaṃ paṭisāraṇaṃ.</p>

<p rend="gathalast">tividhukkhepanañcāti, satta kammāni dīpaye..</p>

<p rend="hangnum" n="2749"><hi rend="paranum">2749</hi><hi rend="dot">.</hi></p>

<p rend="gatha1"> tecattālīsa vattāni, <hi rend="bold">khandhake</hi> kammasaññite.</p>

<p rend="gathalast">navādhikāni tiṃseva, <hi rend="bold">khandhake</hi> tadanantare..</p>

<p rend="hangnum" n="2750"><hi rend="paranum">2750</hi><hi rend="dot">.</hi></p>

<p rend="gatha1"> evaṃ sabbāni vattāni, dvāsīteva mahesinā.</p>

<p rend="gathalast">honti khandhakavattāni, gahitāgahaṇena tu..</p>

<p rend="hangnum" n="2751"><hi rend="paranum">2751</hi><hi rend="dot">.</hi></p>

<p rend="gatha1"> pārivāsañca vattañca, samādinnassa bhikkhuno.</p>

<p rend="gathalast">ratticchedo kathaṃ vutto, vattabhedo kathaṃ bhave?</p>

<p rend="hangnum" n="2752"><hi rend="paranum">2752</hi><hi rend="dot">.</hi></p>

<p rend="gatha1"> sahavāso vināvāso, anārocanameva ca.</p>

<p rend="gathalast">pārivāsikabhikkhussa, ratticchedo ca dukkaṭaṃ..</p>

<p rend="hangnum" n="2753"><hi rend="paranum">2753</hi><hi rend="dot">.</hi></p>

<p rend="gatha1"> ekacchanne panāvāse, pakatattena bhikkhunā.</p>

<p rend="gathalast">nivāso dakapātena, ukkhittassa nivārito..</p>

<p rend="hangnum" n="2754"><hi rend="paranum">2754</hi><hi rend="dot">.</hi></p>

<p rend="gatha1"> pārivāsikabhikkhussa, antoyeva na labbhati.</p>

<p rend="gathalast">iccevaṃ pana niddiṭṭhaṃ, <hi rend="bold">mahāpaccariyaṃ</hi> pana..</p>

<p rend="hangnum" n="2755"><hi rend="paranum">2755</hi><hi rend="dot">.</hi></p>

<p rend="gatha1"> ‘‘avisesena niddiṭṭhaṃ, mahāaṭṭhakathādisu.</p>

<p rend="gathalast">ubhinnaṃ dakapātena, nivāso vārito’’ti hi..</p>

<p rend="hangnum" n="2756"><hi rend="paranum">2756</hi><hi rend="dot">.</hi></p>

<p rend="gatha1"> abhikkhuke panāvāse, anāvāsepi katthaci.</p>

<p rend="gathalast">vippavāsaṃ vasantassa, ratticchedo ca dukkaṭaṃ..</p>

<p rend="hangnum" n="2757"><hi rend="paranum">2757</hi><hi rend="dot">.</hi></p>

<p rend="gatha1"> pārivāsikabhikkhussa, bhikkhuṃ disvāna taṅkhaṇe.</p>

<p rend="gathalast">nārocentassa cetassa, ratticchedo ca dukkaṭaṃ..</p>

<p rend="hangnum" n="2758"><hi rend="paranum">2758</hi><hi rend="dot">.</hi></p>

<p rend="gatha1"> pañceva <pb ed="M" n="0.0265"/> ca yathāvuḍḍhaṃ, labhate pārivāsiko.</p>

<p rend="gathalast">kātuṃ tattheva ca ṭhatvā, uposathapavāraṇaṃ..</p>

<p rend="hangnum" n="2759"><hi rend="paranum">2759</hi><hi rend="dot">.</hi></p>

<p rend="gatha1"> vassasāṭiṃ <pb ed="V" n="0.0234"/> yathāvuḍḍhaṃ, denti ce saṅghadāyakā.</p>

<p rend="gathalast">oṇojanaṃ tathā bhattaṃ, labhate pañcime pana..</p>

<p rend="centre">pārivāsikakkhandhakakathā.</p>

<p rend="subhead">samathakkhandhakakathā</p>

<p rend="hangnum" n="2760"><hi rend="paranum">2760</hi><hi rend="dot">.</hi></p>

<p rend="gatha1"> vivādādhāratā cānu-vādādhikaraṇampi ca.</p>

<p rend="gathalast">āpattādhāratā ceva, kiccādhikaraṇampi ca..</p>

<p rend="hangnum" n="2761"><hi rend="paranum">2761</hi><hi rend="dot">.</hi></p>

<p rend="gatha1"> etāni pana cattāri, vuttāni ca mahesinā.</p>

<p rend="gathalast">bhedakārakavatthūni, <hi rend="bold">vivādo</hi> tattha nissito..</p>

<p rend="hangnum" n="2762"><hi rend="paranum">2762</hi><hi rend="dot">.</hi></p>

<p rend="gatha1"> vipattiyo catassova, <hi rend="bold">anuvādo</hi> upāgato.</p>

<p rend="gathalast"><hi rend="bold">āpattādhāratā</hi> nāma, satta āpattiyo matā..</p>

<p rend="hangnum" n="2763"><hi rend="paranum">2763</hi><hi rend="dot">.</hi></p>

<p rend="gatha1"> saṅghakiccāni nissāya, <hi rend="bold">kiccādhikaraṇaṃ</hi> siyā.</p>

<p rend="gathalast">etesaṃ tu catunnampi, samattā samathā matā..</p>

<p rend="hangnum" n="2764"><hi rend="paranum">2764</hi><hi rend="dot">.</hi></p>

<p rend="gatha1"> sammukhā sati cāmūḷho, paṭiññāvinayopi ca.</p>

<p rend="gathalast">tassapāpiyasī ceva, tathā yebhuyyasīpi ca..</p>

<p rend="hangnum" n="2765"><hi rend="paranum">2765</hi><hi rend="dot">.</hi></p>

<p rend="gatha1"> tiṇavatthārako ceva, sattamo vinayo mato.</p>

<p rend="gathalast">sattime samathā vuttā, buddhenādiccabandhunā..</p>

<p rend="hangnum" n="2766"><hi rend="paranum">2766</hi><hi rend="dot">.</hi></p>

<p rend="gatha1"> vivādo sammati dvīhi, anuvādo catūhi ca.</p>

<p rend="gathalast">āpatti pana tīheva, kiccamekena sammati..</p>

<p rend="hangnum" n="2767"><hi rend="paranum">2767</hi><hi rend="dot">.</hi></p>

<p rend="gatha1"> chaṭṭhena paṭhamenāpi, vivādo ettha sammati.</p>

<p rend="gathalast">sammukhāvinayādīhi, anupubbena tīhipi..</p>

<p rend="hangnum" n="2768"><hi rend="paranum">2768</hi><hi rend="dot">.</hi></p>

<p rend="gatha1"> tatheva <pb ed="M" n="0.0266"/> pañcamenāpi, anuvādo hi sammati.</p>

<p rend="gathalast">sammukhena paṭiññāya, tiṇavatthārakena ca..</p>

<p rend="hangnum" n="2769"><hi rend="paranum">2769</hi><hi rend="dot">.</hi></p>

<p rend="gatha1"> āpattūpasamaṃ yāti, tīheva samathehi sā.</p>

<p rend="gathalast">sammukhāvinayeneva, kiccamekena sammati..</p>

<p rend="hangnum" n="2770"><hi rend="paranum">2770</hi><hi rend="dot">.</hi></p>

<p rend="gatha1"> yebhuyyasikakamme <pb ed="V" n="0.0235"/> tu, salākaṃ gāhaye budho.</p>

<p rend="gathalast">gūḷhena vivaṭenāpi, kaṇṇajappena vā pana..</p>

<p rend="hangnum" n="2771"><hi rend="paranum">2771</hi><hi rend="dot">.</hi></p>

<p rend="gatha1"> alajjussade gūḷhena, vivaṭeneva lajjisu.</p>

<p rend="gathalast">bālesu kaṇṇajappena, salākaṃ gāhaye budho..</p>

<p rend="hangnum" n="2772"><hi rend="paranum">2772</hi><hi rend="dot">.</hi></p>

<p rend="gatha1"> lajjī alajjī bāloti, kena sakkā vijānituṃ?</p>

<p rend="gathalast">sakena kammunāyeva, tena sakkā vijānituṃ..</p>

<p rend="hangnum" n="2773"><hi rend="paranum">2773</hi><hi rend="dot">.</hi></p>

<p rend="gatha1"> āpajjati ca sañcicca, āpattiṃ parigūhati.</p>

<p rend="gathalast">chandādiagatiṃ yāti, <hi rend="bold">alajjī</hi> ediso siyā..</p>

<p rend="hangnum" n="2774"><hi rend="paranum">2774</hi><hi rend="dot">.</hi></p>

<p rend="gatha1"> nāpajjati ca sañcicca, āpattiṃ na ca gūhati.</p>

<p rend="gathalast">na gacchatigatiñcāpi, ediso <hi rend="bold">lajji</hi> puggalo..</p>

<p rend="hangnum" n="2775"><hi rend="paranum">2775</hi><hi rend="dot">.</hi></p>

<p rend="gatha1"> duccintito ca dubbhāsī, tathā dukkaṭakāriko.</p>

<p rend="gathalast">ediso pana <hi rend="bold">‘‘bālo’’</hi>ti, lakkhaṇeneva ñāyati..</p>

<p rend="hangnum" n="2776"><hi rend="paranum">2776</hi><hi rend="dot">.</hi></p>

<p rend="gatha1"> tidhā salākagāhena, bahukā dhammavādino.</p>

<p rend="gathalast">yebhuyyasikakammena, kattabbanti jinobravi..</p>

<p rend="hangnum" n="2777"><hi rend="paranum">2777</hi><hi rend="dot">.</hi></p>

<p rend="gatha1"> alajjī sānuvādo ca, asucī kammato ca yo.</p>

<p rend="gathalast">tassapāpiyasīkamma-yoggo so hoti puggalo..</p>

<p rend="hangnum" n="2778"><hi rend="paranum">2778</hi><hi rend="dot">.</hi></p>

<p rend="gatha1"> bhaṇḍane kalahe jāte, vivādasmiṃ anappake.</p>

<p rend="gathalast">bahuassāmaṇe ciṇṇe, anaggepi ca bhassake..</p>

<p rend="hangnum" n="2779"><hi rend="paranum">2779</hi><hi rend="dot">.</hi></p>

<p rend="gatha1"> mūlamūlaṃ gavesantaṃ, hoti vāḷañca kakkhaḷaṃ.</p>

<p rend="gathalast">tiṇavatthārakeneva, kātabbanti pakāsitaṃ..</p>

<p rend="hangnum" n="2780"><hi rend="paranum">2780</hi><hi rend="dot">.</hi></p>

<p rend="gatha1"> yathā <pb ed="M" n="0.0267"/> ca tiṇapaṇṇena, channaṃ gūthañca muttakaṃ.</p>

<p rend="gathalast">na ca vāyati duggandhaṃ, vūpasammati taṅkhaṇe..</p>

<p rend="hangnum" n="2781"><hi rend="paranum">2781</hi><hi rend="dot">.</hi></p>

<p rend="gatha1"> ṭhapetvā thullavajjañca, gihīhi paṭisaṃyutaṃ.</p>

<p rend="gathalast">diṭṭhāvikammikañceva, yo ca tattha na hoti taṃ..</p>

<p rend="hangnum" n="2782"><hi rend="paranum">2782</hi><hi rend="dot">.</hi></p>

<p rend="gatha1"> sesāyāpattiyā yāva, upasampadamāḷato.</p>

<p rend="gathalast">suddho hoti nirāpatti, tiṇavatthārake tathā..</p>

<p rend="centre">samathakkhandhakakathā.</p>

<p rend="subhead">khuddakavatthukkhandhakakathā</p>

<p rend="hangnum" n="2783"><hi rend="paranum">2783</hi><hi rend="dot">.</hi></p>

<p rend="gatha1"> rukkhe <pb ed="V" n="0.0236"/> vā pana kuṭṭevā, aṭṭāne thambhakesu vā.</p>

<p rend="gathalast">nhāyamāno sakaṃ kāyaṃ, ugghaṃseyyassa dukkaṭaṃ..</p>

<p rend="hangnum" n="2784"><hi rend="paranum">2784</hi><hi rend="dot">.</hi></p>

<p rend="gatha1"> kāyaṃ gandhabbahatthena, kuruvindakasuttiyā.</p>

<p rend="gathalast">mallakena na ghaṃseyya, nāññamaññañca kāyato..</p>

<p rend="hangnum" n="2785"><hi rend="paranum">2785</hi><hi rend="dot">.</hi></p>

<p rend="gatha1"> akataṃ mallakaṃ nāma, gilānasseva vaṭṭati.</p>

<p rend="gathalast">kataṃ taṃ mallakaṃ nāma, sabbesampi na vaṭṭati..</p>

<p rend="hangnum" n="2786"><hi rend="paranum">2786</hi><hi rend="dot">.</hi></p>

<p rend="gatha1"> kapāliṭṭhakakhaṇḍāni, sabbassa puthupāṇikaṃ.</p>

<p rend="gathalast">gilānassāgilānassa, vatthavaṭṭi ca vaṭṭati..</p>

<p rend="hangnum" n="2787"><hi rend="paranum">2787</hi><hi rend="dot">.</hi></p>

<p rend="gatha1"> vuttā pheṇakapāsāṇa-kathalā pādaghaṃsane.</p>

<p rend="gathalast">vaṭṭaṃ vā caturassaṃ vā, katakaṃ na ca vaṭṭati..</p>

<p rend="hangnum" n="2788"><hi rend="paranum">2788</hi><hi rend="dot">.</hi></p>

<p rend="gatha1"> yaṃ kiñcipi alaṅkāraṃ, dhārentassapi dukkaṭaṃ.</p>

<p rend="gathalast">hoti antamaso tāla-paṇṇamattampi bhikkhuno..</p>

<p rend="hangnum" n="2789"><hi rend="paranum">2789</hi><hi rend="dot">.</hi></p>

<p rend="gatha1"> osaṇheyya sake kese, yo hatthaphaṇakena vā.</p>

<p rend="gathalast">phaṇakenapi kocchena, dukkaṭaṃ tassa niddise..</p>

<p rend="hangnum" n="2790"><hi rend="paranum">2790</hi><hi rend="dot">.</hi></p>

<p rend="gatha1"> sitthatelodatelehi<pb ed="M" n="0.0268"/>, maṇḍanatthaṃ na vaṭṭati.</p>

<p rend="gathalast">anulomanipātatthaṃ, uddhaṃlomena bhikkhunā..</p>

<p rend="hangnum" n="2791"><hi rend="paranum">2791</hi><hi rend="dot">.</hi></p>

<p rend="gatha1"> hatthaṃ telena temetvā, puñchitabbā siroruhā.</p>

<p rend="gathalast">vaṭṭatuṇhābhitattassa, allahatthena puñchituṃ..</p>

<p rend="hangnum" n="2792"><hi rend="paranum">2792</hi><hi rend="dot">.</hi></p>

<p rend="gatha1"> ādāse udapatte vā, yattha katthaci attano.</p>

<p rend="gathalast">mukhabimbaṃ vinā hetuṃ, olokentassa dukkaṭaṃ..</p>

<p rend="hangnum" n="2793"><hi rend="paranum">2793</hi><hi rend="dot">.</hi></p>

<p rend="gatha1"> ‘‘sañchaviṃ tu mukhaṃ, no’’ti, daṭṭhumābādhapaccayā.</p>

<p rend="gathalast">‘‘jiṇṇo no’’tāyusaṅkhāra-jānanatthañca vaṭṭati..</p>

<p rend="hangnum" n="2794"><hi rend="paranum">2794</hi><hi rend="dot">.</hi></p>

<p rend="gatha1"> naccaṃ vā pana gītaṃ vā, vāditaṃ vāpi bhikkhuno.</p>

<p rend="gathalast">daṭṭhuṃ vā pana sotuṃ vā, gacchato hoti dukkaṭaṃ..</p>

<p rend="hangnum" n="2795"><hi rend="paranum">2795</hi><hi rend="dot">.</hi></p>

<p rend="gatha1"> daṭṭhumantamaso mora-naccampi ca na vaṭṭati.</p>

<p rend="gathalast">sotumantamaso danta-gītampi ca na vaṭṭati..</p>

<p rend="hangnum" n="2796"><hi rend="paranum">2796</hi><hi rend="dot">.</hi></p>

<p rend="gatha1"> naccantassa <pb ed="V" n="0.0237"/> sayaṃ vāpi, naccāpentassa dukkaṭaṃ.</p>

<p rend="gathalast">anāpattantarārāme, ṭhatvā suṇāti passati..</p>

<p rend="hangnum" n="2797"><hi rend="paranum">2797</hi><hi rend="dot">.</hi></p>

<p rend="gatha1"> ‘‘passissāmī’’ti naccaṃ vā, gītaṃ vā pana vāditaṃ.</p>

<p rend="gathalast">vihārato vihāraṃ vā, gacchato hoti dukkaṭaṃ..</p>

<p rend="hangnum" n="2798"><hi rend="paranum">2798</hi><hi rend="dot">.</hi></p>

<p rend="gatha1"> āpattantovihārepi, uṭṭhahitvāna gacchato.</p>

<p rend="gathalast">ṭhatvā gīvaṃ pasāretvā, passatopi ca vīthiyaṃ..</p>

<p rend="hangnum" n="2799"><hi rend="paranum">2799</hi><hi rend="dot">.</hi></p>

<p rend="gatha1"> kesā dīghā na dhāreyyā, yo dhāreyyassa dukkaṭaṃ.</p>

<p rend="gathalast">dvaṅgulaṃ vā dumāsaṃ vā, tato uddhaṃ na vaṭṭati..</p>

<p rend="hangnum" n="2800"><hi rend="paranum">2800</hi><hi rend="dot">.</hi></p>

<p rend="gatha1"> nakhe nāsikalomāni, dīghāni na tu dhāraye.</p>

<p rend="gathalast">na ca vīsatimaṭṭhaṃ vā, kātuṃ vaṭṭati bhikkhuno..</p>

<p rend="hangnum" n="2801"><hi rend="paranum">2801</hi><hi rend="dot">.</hi></p>

<p rend="gatha1"> kappāpeyya visuṃ massuṃ, dāṭhikaṃ vā ṭhapeyya yo.</p>

<p rend="gathalast">saṃharāpeyya vā lomaṃ, sambādhe tassa dukkaṭaṃ..</p>

<p rend="hangnum" n="2802"><hi rend="paranum">2802</hi><hi rend="dot">.</hi></p>

<p rend="gatha1"> chindato <pb ed="M" n="0.0269"/> dukkaṭaṃ vuttaṃ, kese kattarikāya vā.</p>

<p rend="gathalast">agilānassa aññena, chindāpentassa vā tathā..</p>

<p rend="hangnum" n="2803"><hi rend="paranum">2803</hi><hi rend="dot">.</hi></p>

<p rend="gatha1"> chindato attano aṅga-jātaṃ thullaccayaṃ siyā.</p>

<p rend="gathalast">sesaṅgachedane atta-vadhe āpatti dukkaṭaṃ..</p>

<p rend="hangnum" n="2804"><hi rend="paranum">2804</hi><hi rend="dot">.</hi></p>

<p rend="gatha1"> ahikīṭādidaṭṭhassa, tādisābādhapaccayā.</p>

<p rend="gathalast">na doso chindato aṅgaṃ, mocentassa ca lohitaṃ..</p>

<p rend="hangnum" n="2805"><hi rend="paranum">2805</hi><hi rend="dot">.</hi></p>

<p rend="gatha1"> aparissāvano maggaṃ, sace gacchati dukkaṭaṃ.</p>

<p rend="gathalast">yācamānassa vā magge, tathevādadatopi taṃ..</p>

<p rend="hangnum" n="2806"><hi rend="paranum">2806</hi><hi rend="dot">.</hi></p>

<p rend="gatha1"> na bhuñje na pive naggo, na khāde na ca sāyaye.</p>

<p rend="gathalast">na dade na ca gaṇheyya, na gaccheyyapi añjasaṃ..</p>

<p rend="hangnum" n="2807"><hi rend="paranum">2807</hi><hi rend="dot">.</hi></p>

<p rend="gatha1"> vanditabbaṃ na naggena, vandāpetabbameva vā.</p>

<p rend="gathalast">parikammaṃ na kātabbaṃ, na naggena ca kāraye..</p>

<p rend="hangnum" n="2808"><hi rend="paranum">2808</hi><hi rend="dot">.</hi></p>

<p rend="gatha1"> parikamme paṭicchādī, tisso jantāgharādikā.</p>

<p rend="gathalast">vuttā, vatthapaṭicchādī, sabbattha pana vaṭṭati..</p>

<p rend="hangnum" n="2809"><hi rend="paranum">2809</hi><hi rend="dot">.</hi></p>

<p rend="gatha1"> yattha katthaci peḷāyaṃ, bhuñjituṃ na ca vaṭṭati.</p>

<p rend="gathalast">ekato bhuñjato hoti, dukkaṭaṃ ekabhājane..</p>

<p rend="hangnum" n="2810"><hi rend="paranum">2810</hi><hi rend="dot">.</hi></p>

<p rend="gatha1"> ekapāvuraṇā <pb ed="V" n="0.0238"/> eka-ttharaṇā vā nipajjare.</p>

<p rend="gathalast">ekamañcepi vā tesaṃ, hoti āpatti dukkaṭaṃ..</p>

<p rend="hangnum" n="2811"><hi rend="paranum">2811</hi><hi rend="dot">.</hi></p>

<p rend="gatha1"> na nisīdeyya saṅghāṭi-pallatthikamupāgato.</p>

<p rend="gathalast">kiñci kīḷaṃ na kīḷeyya, palitaṃ na ca gāhaye..</p>

<p rend="hangnum" n="2812"><hi rend="paranum">2812</hi><hi rend="dot">.</hi></p>

<p rend="gatha1"> bhamukāya nalāṭe vā, dāṭhikāyapi uggataṃ.</p>

<p rend="gathalast">tādisaṃ palitaṃ caññaṃ, gāhāpetumpi vaṭṭati..</p>

<p rend="hangnum" n="2813"><hi rend="paranum">2813</hi><hi rend="dot">.</hi></p>

<p rend="gatha1"> agilāno sace bhikkhu, chattaṃ dhāreyya dukkaṭaṃ.</p>

<p rend="gathalast">attano cīvarādīnaṃ, guttatthaṃ pana vaṭṭati..</p>

<p rend="hangnum" n="2814"><hi rend="paranum">2814</hi><hi rend="dot">.</hi></p>

<p rend="gatha1"> hatthisoṇḍaṃ <pb ed="M" n="0.0270"/> catukkaṇṇaṃ, vasanaṃ macchavāḷakaṃ.</p>

<p rend="gathalast">velliyaṃ tālavaṇṭañca, nivāsentassa dukkaṭaṃ..</p>

<p rend="hangnum" n="2815"><hi rend="paranum">2815</hi><hi rend="dot">.</hi></p>

<p rend="gatha1"> gahipārupanaṃ vāpi, pārupantassa dukkaṭaṃ.</p>

<p rend="gathalast">nivāsane pārupane, parimaṇḍalatā matā..</p>

<p rend="hangnum" n="2816"><hi rend="paranum">2816</hi><hi rend="dot">.</hi></p>

<p rend="gatha1"> lokāyataṃ na vāceyya, na ca taṃ pariyāpuṇe.</p>

<p rend="gathalast">na tiracchānavijjā vā, vācetabbāva bhikkhunā..</p>

<p rend="hangnum" n="2817"><hi rend="paranum">2817</hi><hi rend="dot">.</hi></p>

<p rend="gatha1"> na ca vaṭṭati dhāretuṃ, sabbā cāmaribījanī.</p>

<p rend="gathalast">na cālimpeyya dāyaṃ vā, na ca lañje mukhampi ca..</p>

<p rend="hangnum" n="2818"><hi rend="paranum">2818</hi><hi rend="dot">.</hi></p>

<p rend="gatha1"> na vahe ubhatokājaṃ, vaṭṭatantarakājakaṃ.</p>

<p rend="gathalast">sīsakkhandhakaṭolamba-bhāre doso na vijjati..</p>

<p rend="hangnum" n="2819"><hi rend="paranum">2819</hi><hi rend="dot">.</hi></p>

<p rend="gatha1"> aṭṭhaṅgulādikaṃ bhikkhu, pacchimaṃ caturaṅgulā.</p>

<p rend="gathalast">khādato dantakaṭṭhañca, hoti āpatti dukkaṭaṃ..</p>

<p rend="hangnum" n="2820"><hi rend="paranum">2820</hi><hi rend="dot">.</hi></p>

<p rend="gatha1"> rukkhaṃ nevābhirūheyya, kicce satipi porisaṃ.</p>

<p rend="gathalast">āpadāsu yathākāmaṃ, vaṭṭatevābhirūhituṃ..</p>

<p rend="hangnum" n="2821"><hi rend="paranum">2821</hi><hi rend="dot">.</hi></p>

<p rend="gatha1"> lasuṇaṃ na ca khādeyya, sace nākallako siyā.</p>

<p rend="gathalast">nāropetabbakaṃ buddha-vacanaṃ aññathā pana..</p>

<p rend="hangnum" n="2822"><hi rend="paranum">2822</hi><hi rend="dot">.</hi></p>

<p rend="gatha1"> khipitena ca vattabbaṃ, ‘‘jīvā’’ti, gihinā puna.</p>

<p rend="gathalast">‘‘jīvathā’’ti ca vuttena, ‘‘ciraṃ jīvā’’ti vaṭṭati..</p>

<p rend="hangnum" n="2823"><hi rend="paranum">2823</hi><hi rend="dot">.</hi></p>

<p rend="gatha1"> sāmaṇeraṃ gahaṭṭhaṃ vā, ākoṭentassa dukkaṭaṃ.</p>

<p rend="gathalast">sayane pupphasaṃkiṇṇe, na vaṭṭati nipajjituṃ..</p>

<p rend="hangnum" n="2824"><hi rend="paranum">2824</hi><hi rend="dot">.</hi></p>

<p rend="gatha1"> khurabhaṇḍaṃ <pb ed="V" n="0.0239"/> na gaṇheyya, sace nhāpitapubbako.</p>

<p rend="gathalast">na ca dhāraṇiyā uṇhī, sabbā bāhiralomikā..</p>

<p rend="hangnum" n="2825"><hi rend="paranum">2825</hi><hi rend="dot">.</hi></p>

<p rend="gatha1"> aṅgarāgaṃ karontassa, dukkaṭaṃ samudīritaṃ.</p>

<p rend="gathalast">akāyabandhanassāpi, gāmaṃ pavisatopi ca..</p>

<p rend="hangnum" n="2826"><hi rend="paranum">2826</hi><hi rend="dot">.</hi></p>

<p rend="gatha1"> lohajaṃ <pb ed="M" n="0.0271"/> dārujaṃ sabbaṃ, kappiyaṃ mattikāmayaṃ.</p>

<p rend="gathalast">vinā satthañca pattañca, katakaṃ kumbhakārikaṃ..</p>

<p rend="centre">khuddakavatthukkhandhakakathā.</p>

<p rend="subhead">senāsanakkhandhakakathā</p>

<p rend="hangnum" n="2827"><hi rend="paranum">2827</hi><hi rend="dot">.</hi></p>

<p rend="gatha1"> āsandiko atikkanta-pamāṇopi ca vaṭṭati.</p>

<p rend="gathalast">tathā pañcaṅgapīṭhampi, sattaṅgampi ca vaṭṭati..</p>

<p rend="hangnum" n="2828"><hi rend="paranum">2828</hi><hi rend="dot">.</hi></p>

<p rend="gatha1"> tūlonaddhā ghareyeva, mañcapīṭhā nisīdituṃ.</p>

<p rend="gathalast">sīsapādūpadhānañca, agilānassa vaṭṭati..</p>

<p rend="hangnum" n="2829"><hi rend="paranum">2829</hi><hi rend="dot">.</hi></p>

<p rend="gatha1"> santharitvā gilānassa, upadhānāni tattha ca.</p>

<p rend="gathalast">paccattharaṇakaṃ datvā, nipajjantassa vaṭṭati..</p>

<p rend="hangnum" n="2830"><hi rend="paranum">2830</hi><hi rend="dot">.</hi></p>

<p rend="gatha1"> tiriyaṃ muṭṭhiratanaṃ, hoti bimbohanaṃ mitaṃ.</p>

<p rend="gathalast">dīghato ca diyaḍḍhaṃ vā, dvihatthanti <hi rend="bold">kurundiyaṃ</hi>..</p>

<p rend="hangnum" n="2831"><hi rend="paranum">2831</hi><hi rend="dot">.</hi></p>

<p rend="gatha1"> pūritā coḷapaṇṇuṇṇa-tiṇavākehi pañcahi.</p>

<p rend="gathalast">bhisiyo bhāsitā pañca, tūlānaṃ gaṇanāvasā..</p>

<p rend="hangnum" n="2832"><hi rend="paranum">2832</hi><hi rend="dot">.</hi></p>

<p rend="gatha1"> bhisitūlāni pañceva, tathā tūlāni tīṇipi.</p>

<p rend="gathalast">lomāni migapakkhīnaṃ, gabbhā bimbohanassime..</p>

<p rend="hangnum" n="2833"><hi rend="paranum">2833</hi><hi rend="dot">.</hi></p>

<p rend="gatha1"> manussalomaṃ lomesu, pupphesu bakulādikaṃ.</p>

<p rend="gathalast">suddhaṃ tamālapattañca, paṇṇesu na ca vaṭṭati..</p>

<p rend="hangnum" n="2834"><hi rend="paranum">2834</hi><hi rend="dot">.</hi></p>

<p rend="gatha1"> uṇṇādikaṃ pañcavidhañca tūlaṃ.</p>

<p rend="gatha2">mahesinā yaṃ bhisiyaṃ pavuttaṃ.</p>

<p rend="gatha3">masūrake <pb ed="V" n="0.0240"/> taṃ pana vaṭṭatīti.</p>

<p rend="gathalast"><hi rend="bold">kurundiyaṃ</hi> aṭṭhakathāya vuttaṃ..</p>

<p rend="hangnum" n="2835"><hi rend="paranum">2835</hi><hi rend="dot">.</hi></p>

<p rend="gatha1"> yadetaṃ <pb ed="M" n="0.0272"/> tividhaṃ tūlaṃ, bhisiyaṃ taṃ akappiyaṃ.</p>

<p rend="gathalast">missaṃ tamālapattaṃ tu, sabbattha pana vaṭṭati..</p>

<p rend="hangnum" n="2836"><hi rend="paranum">2836</hi><hi rend="dot">.</hi></p>

<p rend="gatha1"> rūpaṃ tu purisitthīnaṃ, tiracchānagatassa vā.</p>

<p rend="gathalast">kārentassa karoto vā, hoti āpatti dukkaṭaṃ..</p>

<p rend="hangnum" n="2837"><hi rend="paranum">2837</hi><hi rend="dot">.</hi></p>

<p rend="gatha1"> jātakaṃ pana vatthuṃ vā, kārāpetuṃ parehi vā.</p>

<p rend="gathalast">mālākammaṃ latākammaṃ, sayaṃ kātumpi vaṭṭati..</p>

<p rend="hangnum" n="2838"><hi rend="paranum">2838</hi><hi rend="dot">.</hi></p>

<p rend="gatha1"> samānāsaniko nāma, dvīhi vassehi yo pana.</p>

<p rend="gathalast">vuḍḍho vā daharo vāpi, vassenekena vā pana..</p>

<p rend="hangnum" n="2839"><hi rend="paranum">2839</hi><hi rend="dot">.</hi></p>

<p rend="gatha1"> samānavasse vattabbaṃ, kiñca nāmidha vijjati.</p>

<p rend="gathalast">sattavassativassehi, pañcavasso nisīdati..</p>

<p rend="hangnum" n="2840"><hi rend="paranum">2840</hi><hi rend="dot">.</hi></p>

<p rend="gatha1"> heṭṭhā dīghāsanaṃ tiṇṇaṃ, yaṃ pahoti nisīdituṃ.</p>

<p rend="gathalast">ekamañcepi pīṭhe vā, dve nisīdanti vaṭṭati..</p>

<p rend="hangnum" n="2841"><hi rend="paranum">2841</hi><hi rend="dot">.</hi></p>

<p rend="gatha1"> ubhatobyañjanaṃ itthiṃ, ṭhapetvā paṇḍakaṃ pana.</p>

<p rend="gathalast">dīghāsane anuññātaṃ, sabbehipi nisīdituṃ..</p>

<p rend="hangnum" n="2842"><hi rend="paranum">2842</hi><hi rend="dot">.</hi></p>

<p rend="gatha1"> purimiko pacchimiko, tathevantaramuttako.</p>

<p rend="gathalast">tayo senāsanaggāhā, sambuddhena pakāsitā..</p>

<p rend="hangnum" n="2843"><hi rend="paranum">2843</hi><hi rend="dot">.</hi></p>

<p rend="gatha1"> pubbāruṇā pāṭipadassa yāva.</p>

<p rend="gatha2">punāruṇo bhijjati neva tāva.</p>

<p rend="gatha3">idañhi senāsanagāhakassa.</p>

<p rend="gathalast">khettanti vassūpagame vadanti..</p>

<p rend="hangnum" n="2844"><hi rend="paranum">2844</hi><hi rend="dot">.</hi></p>

<p rend="gatha1"> pātova gāhite añño, bhikkhu senāsane pana.</p>

<p rend="gathalast">sace yācati āgantvā, vattabbo gāhitanti so..</p>

<p rend="hangnum" n="2845"><hi rend="paranum">2845</hi><hi rend="dot">.</hi></p>

<p rend="gatha1"> saṅghikaṃ apaloketvā, gahitaṃ vassavāsikaṃ.</p>

<p rend="gathalast">antovassepi vibbhanto, labhate tatrajaṃ sace..</p>

<p rend="hangnum" n="2846"><hi rend="paranum">2846</hi><hi rend="dot">.</hi></p>

<p rend="gatha1"> vuṭṭhavasso <pb ed="M" n="0.0273"/> sace bhikkhu, kiñci āvāsihatthato.</p>

<p rend="gathalast">gahetvā kappiyaṃ bhaṇḍaṃ, datvā tassattano pana..</p>

<p rend="hangnum" n="2847"><hi rend="paranum">2847</hi><hi rend="dot">.</hi></p>

<p rend="gatha1"> ‘‘asukasmiṃ <pb ed="V" n="0.0241"/> kule mayhaṃ, vassāvāsikacīvaraṃ.</p>

<p rend="gathalast">gāhitaṃ gaṇha’’iccevaṃ, vatvā gacchati so disaṃ..</p>

<p rend="hangnum" n="2848"><hi rend="paranum">2848</hi><hi rend="dot">.</hi></p>

<p rend="gatha1"> uppabbajati ce tattha, gataṭṭhāne, na labbhati.</p>

<p rend="gathalast">gahetuṃ tassa sampattaṃ, saṅghikaṃyeva taṃ siyā..</p>

<p rend="hangnum" n="2849"><hi rend="paranum">2849</hi><hi rend="dot">.</hi></p>

<p rend="gatha1"> manusse sammukhā tattha, paṭicchāpeti ce pana.</p>

<p rend="gathalast">sabbaṃ labhati sampattaṃ, vassāvāsikacīvaraṃ..</p>

<p rend="hangnum" n="2850"><hi rend="paranum">2850</hi><hi rend="dot">.</hi></p>

<p rend="gatha1"> ārāmo ca vihāro ca, vatthūni duvidhassapi.</p>

<p rend="gathalast">bhisi bimbohanaṃ mañca-pīṭhanti tatiyaṃ pana..</p>

<p rend="hangnum" n="2851"><hi rend="paranum">2851</hi><hi rend="dot">.</hi></p>

<p rend="gatha1"> lohakumbhī kaṭāhañca, bhāṇako lohavārako.</p>

<p rend="gathalast">vāsi pharasu kuddālo, kuṭhārī ca nikhādanaṃ..</p>

<p rend="hangnum" n="2852"><hi rend="paranum">2852</hi><hi rend="dot">.</hi></p>

<p rend="gatha1"> valli veḷu tiṇaṃ paṇṇaṃ, muñjapabbajameva ca.</p>

<p rend="gathalast">mattikā dārubhaṇḍañca, pañcamaṃ tu yathāha ca..</p>

<p rend="hangnum" n="2853"><hi rend="paranum">2853</hi><hi rend="dot">.</hi></p>

<p rend="gatha1"> ‘‘dvīhi saṅgahitāni dve, tatiyaṃ catusaṅgahaṃ.</p>

<p rend="gathalast">catutthaṃ navakoṭṭhāsaṃ, pañcamaṃ aṭṭhadhā mataṃ..</p>

<p rend="hangnum" n="2854"><hi rend="paranum">2854</hi><hi rend="dot">.</hi></p>

<p rend="gatha1"> iti pañcahi rāsīhi, pañcanimmalalocano.</p>

<p rend="gathalast">pañcavīsavidhaṃ nātho, garubhaṇḍaṃ pakāsayi’’..</p>

<p rend="hangnum" n="2855"><hi rend="paranum">2855</hi><hi rend="dot">.</hi></p>

<p rend="gatha1"> idañhi pana saṅghassa, santakaṃ garubhaṇḍakaṃ.</p>

<p rend="gathalast">vissajjento vibhājento, bhikkhu thullaccayaṃ phuse..</p>

<p rend="hangnum" n="2856"><hi rend="paranum">2856</hi><hi rend="dot">.</hi></p>

<p rend="gatha1"> bhikkhunā garubhaṇḍaṃ tu, saṅghena hi gaṇena vā.</p>

<p rend="gathalast">vissajjitamavissaṭṭhaṃ, vibhattamavibhājitaṃ..</p>

<p rend="hangnum" n="2857"><hi rend="paranum">2857</hi><hi rend="dot">.</hi></p>

<p rend="gatha1"> purimesu hi tīsvettha, na catthāgarubhaṇḍakaṃ.</p>

<p rend="gathalast">lohakumbhī kaṭāho ca, lohabhāṇakameva ca..</p>

<p rend="hangnum" n="2858"><hi rend="paranum">2858</hi><hi rend="dot">.</hi></p>

<p rend="gatha1"> tividhaṃ <pb ed="M" n="0.0274"/> khuddakaṃ vāpi, garubhaṇḍakamevidaṃ.</p>

<p rend="gathalast">pādagaṇhanako loha-vārako bhājiyo mato..</p>

<p rend="hangnum" n="2859"><hi rend="paranum">2859</hi><hi rend="dot">.</hi></p>

<p rend="gatha1"> uddhaṃ pana tato loha-vārako garubhaṇḍakaṃ.</p>

<p rend="gathalast">bhiṅkārādīni sabbāni, garubhaṇḍāni honti hi..</p>

<p rend="hangnum" n="2860"><hi rend="paranum">2860</hi><hi rend="dot">.</hi></p>

<p rend="gatha1"> bhājetabbo ayopatto.</p>

<p rend="gatha2">tambāyothālakāpi ca.</p>

<p rend="gatha3">dhūmanettādikaṃ <pb ed="V" n="0.0242"/> neva.</p>

<p rend="gathalast">bhājetabbanti dīpitaṃ..</p>

<p rend="hangnum" n="2861"><hi rend="paranum">2861</hi><hi rend="dot">.</hi></p>

<p rend="gatha1"> attanā paṭiladdhaṃ taṃ, lohabhaṇḍaṃ tu kiñcipi.</p>

<p rend="gathalast">na puggalikabhogena, bhuñjitabbañhi bhikkhunā..</p>

<p rend="hangnum" n="2862"><hi rend="paranum">2862</hi><hi rend="dot">.</hi></p>

<p rend="gatha1"> kaṃsavaṭṭakalohānaṃ, bhājanānipi sabbaso.</p>

<p rend="gathalast">na puggalikabhogena, vaṭṭanti paribhuñjituṃ..</p>

<p rend="hangnum" n="2863"><hi rend="paranum">2863</hi><hi rend="dot">.</hi></p>

<p rend="gatha1"> tipubhaṇḍepi eseva, nayo ñeyyo vibhāvinā.</p>

<p rend="gathalast">na doso saṅghike atthi, gihīnaṃ santakesu vā..</p>

<p rend="hangnum" n="2864"><hi rend="paranum">2864</hi><hi rend="dot">.</hi></p>

<p rend="gatha1"> khīrapāsāṇasambhūtaṃ, garukaṃ taṭṭakādikaṃ.</p>

<p rend="gathalast">pādagaṇhanato uddhaṃ, ghaṭako garubhaṇḍako..</p>

<p rend="hangnum" n="2865"><hi rend="paranum">2865</hi><hi rend="dot">.</hi></p>

<p rend="gatha1"> siṅgisajjhumayaṃ hāra-kūṭajaṃ phalikubbhavaṃ.</p>

<p rend="gathalast">bhājanāni na vaṭṭanti, gihīnaṃ santakānipi..</p>

<p rend="hangnum" n="2866"><hi rend="paranum">2866</hi><hi rend="dot">.</hi></p>

<p rend="gatha1"> vāsi bhājaniyā khuddā, garubhaṇḍaṃ mahattarī.</p>

<p rend="gathalast">tathā pharasu vejjānaṃ, sirāvedhanakampi ca..</p>

<p rend="hangnum" n="2867"><hi rend="paranum">2867</hi><hi rend="dot">.</hi></p>

<p rend="gatha1"> kuṭhāri vāsi kuddālo, garubhaṇḍaṃ nikhādanaṃ.</p>

<p rend="gathalast">sikharampi ca teneva, gahitanti pakāsitaṃ..</p>

<p rend="hangnum" n="2868"><hi rend="paranum">2868</hi><hi rend="dot">.</hi></p>

<p rend="gatha1"> caturassamukhaṃ doṇi-mukhaṃ vaṅkampi tattha ca.</p>

<p rend="gathalast">sadaṇḍaṃ khuddakaṃ sabbaṃ, garubhaṇḍaṃ nikhādanaṃ..</p>

<p rend="hangnum" n="2869"><hi rend="paranum">2869</hi><hi rend="dot">.</hi></p>

<p rend="gatha1"> muṭṭhikamadhikaraṇī<pb ed="M" n="0.0275"/>, saṇḍāso vā tulādikaṃ.</p>

<p rend="gathalast">kiñci saṅghassa dinnaṃ ce, taṃ sabbaṃ garubhaṇḍakaṃ..</p>

<p rend="hangnum" n="2870"><hi rend="paranum">2870</hi><hi rend="dot">.</hi></p>

<p rend="gatha1"> nhāpitassa ca saṇḍāso, kattarī ca mahattarī.</p>

<p rend="gathalast">mahāpipphalakaṃ tunna-kārānaṃ garubhaṇḍakaṃ..</p>

<p rend="hangnum" n="2871"><hi rend="paranum">2871</hi><hi rend="dot">.</hi></p>

<p rend="gatha1"> valli saṅghassa dinnā vā, tatthajātāpi rakkhitā.</p>

<p rend="gathalast">aḍḍhabāhuppamāṇāpi, garu vettalatādikā..</p>

<p rend="hangnum" n="2872"><hi rend="paranum">2872</hi><hi rend="dot">.</hi></p>

<p rend="gatha1"> suttavākādinibbattā, rajjukā yottakāni vā.</p>

<p rend="gathalast">saṅghassa dinnakāle tu, gacchanti garubhaṇḍataṃ..</p>

<p rend="hangnum" n="2873"><hi rend="paranum">2873</hi><hi rend="dot">.</hi></p>

<p rend="gatha1"> nāḷikerassa hīre vā, vāke vā pana kenaci.</p>

<p rend="gathalast">vaṭṭetvā hi katā eka-vaṭṭāpi garubhaṇḍakaṃ..</p>

<p rend="hangnum" n="2874"><hi rend="paranum">2874</hi><hi rend="dot">.</hi></p>

<p rend="gatha1"> veḷu <pb ed="V" n="0.0243"/> saṅghassa dinno vā, rakkhito tatthajātako.</p>

<p rend="gathalast">aṭṭhaṅgulāyato sūci-daṇḍamatto garuṃ siyā..</p>

<p rend="hangnum" n="2875"><hi rend="paranum">2875</hi><hi rend="dot">.</hi></p>

<p rend="gatha1"> chattadaṇḍasalākāyo, daṇḍo kattarayaṭṭhipi.</p>

<p rend="gathalast">pādagaṇhanakā tela-nāḷī bhājaniyā ime..</p>

<p rend="hangnum" n="2876"><hi rend="paranum">2876</hi><hi rend="dot">.</hi></p>

<p rend="gatha1"> muñjādīsupi yaṃ kiñci, muṭṭhimattaṃ garuṃ siyā.</p>

<p rend="gathalast">tālapaṇṇādimekampi, dinnaṃ vā tatthajātakaṃ..</p>

<p rend="hangnum" n="2877"><hi rend="paranum">2877</hi><hi rend="dot">.</hi></p>

<p rend="gatha1"> aṭṭhaṅgulappamāṇopi, garukaṃ rittapotthako.</p>

<p rend="gathalast">mattikā pakatī vāpi, pañcavaṇṇā sudhāpi vā..</p>

<p rend="hangnum" n="2878"><hi rend="paranum">2878</hi><hi rend="dot">.</hi></p>

<p rend="gatha1"> silesādīsu vā kiñci, dinnaṃ vā tatthajātakaṃ.</p>

<p rend="gathalast">tālapakkapamāṇaṃ tu, garubhaṇḍanti dīpitaṃ..</p>

<p rend="hangnum" n="2879"><hi rend="paranum">2879</hi><hi rend="dot">.</hi></p>

<p rend="gatha1"> valliveḷādikaṃ kiñci, arakkhitamagopitaṃ.</p>

<p rend="gathalast">garubhaṇḍaṃ na hoteva, gahetabbaṃ yathāsukhaṃ..</p>

<p rend="hangnum" n="2880"><hi rend="paranum">2880</hi><hi rend="dot">.</hi></p>

<p rend="gatha1"> rakkhitaṃ gopitaṃ vāpi, gahetabbaṃ tu gaṇhatā.</p>

<p rend="gathalast">samakaṃ atirekaṃ vā, datvā phātikameva vā..</p>

<p rend="hangnum" n="2881"><hi rend="paranum">2881</hi><hi rend="dot">.</hi></p>

<p rend="gatha1"> añjanaṃ <pb ed="M" n="0.0276"/> haritālañca, tathā hiṅgu manosilā.</p>

<p rend="gathalast">bhājetabbanti viññeyyaṃ, viññunā vinayaññunā..</p>

<p rend="hangnum" n="2882"><hi rend="paranum">2882</hi><hi rend="dot">.</hi></p>

<p rend="gatha1"> dārubhaṇḍepi yo koci, sūcidaṇḍappamāṇako.</p>

<p rend="gathalast">aṭṭhaṅgulāyato dāru-bhaṇḍako garubhaṇḍakaṃ..</p>

<p rend="hangnum" n="2883"><hi rend="paranum">2883</hi><hi rend="dot">.</hi></p>

<p rend="gatha1"> <hi rend="bold">mahāaṭṭhakathāyaṃ</hi> tu, vibhajitvāva dassitaṃ.</p>

<p rend="gathalast">āsandikopi sattaṅgo, bhaddapīṭhañca pīṭhikā..</p>

<p rend="hangnum" n="2884"><hi rend="paranum">2884</hi><hi rend="dot">.</hi></p>

<p rend="gatha1"> pīṭhameḷakapādañca, tathāmaṇḍakavaṭṭakaṃ.</p>

<p rend="gathalast">kocchaṃ palālapīṭhañca, dhovane phalakampi ca..</p>

<p rend="hangnum" n="2885"><hi rend="paranum">2885</hi><hi rend="dot">.</hi></p>

<p rend="gatha1"> bhaṇḍikā muggaro ceva, vatthaghaṭṭanamuggaro.</p>

<p rend="gathalast">ambaṇampi ca mañjūsā, nāvā rajanadoṇikā..</p>

<p rend="hangnum" n="2886"><hi rend="paranum">2886</hi><hi rend="dot">.</hi></p>

<p rend="gatha1"> uḷuṅkopi samuggopi, karaṇḍampi kaṭacchupi.</p>

<p rend="gathalast">evamādi tu sabbampi, saṅghikaṃ garubhaṇḍakaṃ..</p>

<p rend="hangnum" n="2887"><hi rend="paranum">2887</hi><hi rend="dot">.</hi></p>

<p rend="gatha1"> sabbaṃ dārumayaṃ geha-sambhāraṃ garukaṃ mataṃ.</p>

<p rend="gathalast">bhājiyaṃ kappiyaṃ cammaṃ, akappiyamabhājiyaṃ..</p>

<p rend="hangnum" n="2888"><hi rend="paranum">2888</hi><hi rend="dot">.</hi></p>

<p rend="gatha1"> eḷacammaṃ <pb ed="V" n="0.0244"/> garuṃ vuttaṃ, tathevodukkhalādikaṃ.</p>

<p rend="gathalast">pesakārādibhaṇḍañca, kasibhaṇḍañca saṅghikaṃ..</p>

<p rend="hangnum" n="2889"><hi rend="paranum">2889</hi><hi rend="dot">.</hi></p>

<p rend="gatha1"> tathevādhārako patta-pidhānaṃ tālavaṇṭakaṃ.</p>

<p rend="gathalast">bījanī pacchi caṅkoṭaṃ, sabbā sammuñjanī garu..</p>

<p rend="hangnum" n="2890"><hi rend="paranum">2890</hi><hi rend="dot">.</hi></p>

<p rend="gatha1"> yaṃ kiñci bhūmattharaṇaṃ, yo koci kaṭasārako.</p>

<p rend="gathalast">cakkayuttakayānañca, sabbampi garubhaṇḍakaṃ..</p>

<p rend="hangnum" n="2891"><hi rend="paranum">2891</hi><hi rend="dot">.</hi></p>

<p rend="gatha1"> chattañca muṭṭhipaṇṇañca, visāṇaṃtumbabhājanaṃ.</p>

<p rend="gathalast">upāhanāraṇīdhamma-karaṇādi lahuṃ idaṃ..</p>

<p rend="hangnum" n="2892"><hi rend="paranum">2892</hi><hi rend="dot">.</hi></p>

<p rend="gatha1"> hatthidanto visāṇañca, yathāgatamatacchitaṃ.</p>

<p rend="gathalast">mañcapādādi yaṃ kiñci, bhājanīyamaniṭṭhitaṃ..</p>

<p rend="hangnum" n="2893"><hi rend="paranum">2893</hi><hi rend="dot">.</hi></p>

<p rend="gatha1"> niṭṭhito <pb ed="M" n="0.0277"/> tacchito vāpi, vidho hiṅgukaraṇḍako.</p>

<p rend="gathalast">añjanī ca salākāyo, bhājanī udapuñchanī..</p>

<p rend="hangnum" n="2894"><hi rend="paranum">2894</hi><hi rend="dot">.</hi></p>

<p rend="gatha1"> sabbaṃ kulālabhaṇḍampi, paribhogārahaṃ pana.</p>

<p rend="gathalast">pattaṅgārakaṭāhañca, dhūmadānaṃ kapallikā..</p>

<p rend="hangnum" n="2895"><hi rend="paranum">2895</hi><hi rend="dot">.</hi></p>

<p rend="gatha1"> thūpikā dīparukkho ca, cayanacchadaniṭṭhakā.</p>

<p rend="gathalast">saṅghikaṃ pana sabbampi, garubhaṇḍanti dīpitaṃ..</p>

<p rend="hangnum" n="2896"><hi rend="paranum">2896</hi><hi rend="dot">.</hi></p>

<p rend="gatha1"> patto kañcanako ceva, thālakaṃ kuṇḍikāpi ca.</p>

<p rend="gathalast">ghaṭako lohabhaṇḍepi, kuṇḍikāpi ca bhājiyā..</p>

<p rend="hangnum" n="2897"><hi rend="paranum">2897</hi><hi rend="dot">.</hi></p>

<p rend="gatha1"> garunā garubhaṇḍañca, thāvarena ca thāvaraṃ.</p>

<p rend="gathalast">saṅghassa parivattetvā, gaṇhituṃ pana vaṭṭati..</p>

<p rend="hangnum" n="2898"><hi rend="paranum">2898</hi><hi rend="dot">.</hi></p>

<p rend="gatha1"> adhotena ca pādena, nakkame sayanāsanaṃ.</p>

<p rend="gathalast">allapādena vā bhikkhu, tatheva saupāhano..</p>

<p rend="hangnum" n="2899"><hi rend="paranum">2899</hi><hi rend="dot">.</hi></p>

<p rend="gatha1"> bhūmiyā niṭṭhubhantassa, parikammakatāya vā.</p>

<p rend="gathalast">parikammakataṃ bhittiṃ, apassentassa dukkaṭaṃ..</p>

<p rend="hangnum" n="2900"><hi rend="paranum">2900</hi><hi rend="dot">.</hi></p>

<p rend="gatha1"> parikammakataṃ bhūmiṃ, saṅghikaṃ mañcapīṭhakaṃ.</p>

<p rend="gathalast">attano santakeneva, pattharitvāna kenaci..</p>

<p rend="hangnum" n="2901"><hi rend="paranum">2901</hi><hi rend="dot">.</hi></p>

<p rend="gatha1"> nipajjitabbaṃ, sahasā, tassa niddāyato yadi.</p>

<p rend="gathalast">sarīrāvayavo koci, mañcaṃ phusati dukkaṭaṃ..</p>

<p rend="hangnum" n="2902"><hi rend="paranum">2902</hi><hi rend="dot">.</hi></p>

<p rend="gatha1"> lomesu <pb ed="V" n="0.0245"/> pana lomānaṃ, gaṇanāyeva dukkaṭaṃ.</p>

<p rend="gathalast">talena hatthapādānaṃ, vaṭṭatakkamituṃ pana..</p>

<p rend="hangnum" n="2903"><hi rend="paranum">2903</hi><hi rend="dot">.</hi></p>

<p rend="gatha1"> sahassagghanako koci, piṇḍapāto sacīvaro.</p>

<p rend="gathalast">patto avassikaṃ bhikkhuṃ, likhitvā ṭhapitopi ca..</p>

<p rend="hangnum" n="2904"><hi rend="paranum">2904</hi><hi rend="dot">.</hi></p>

<p rend="gatha1"> tādiso piṇḍapātova, saṭṭhivassānamaccaye.</p>

<p rend="gathalast">uppanno saṭṭhivassassa, ṭhitikāya dade budho..</p>

<p rend="hangnum" n="2905"><hi rend="paranum">2905</hi><hi rend="dot">.</hi></p>

<p rend="gatha1"> uddesabhattaṃ <pb ed="M" n="0.0278"/> bhuñjitvā, jāto ce sāmaṇerako.</p>

<p rend="gathalast">gahetuṃ labhati taṃ pacchā, sāmaṇerassa pāḷiyā..</p>

<p rend="hangnum" n="2906"><hi rend="paranum">2906</hi><hi rend="dot">.</hi></p>

<p rend="gatha1"> sampuṇṇavīsavasso yo, sve uddesaṃ labhissati.</p>

<p rend="gathalast">ajja so upasampanno, atītā ṭhitikā siyā..</p>

<p rend="hangnum" n="2907"><hi rend="paranum">2907</hi><hi rend="dot">.</hi></p>

<p rend="gatha1"> sace pana salākā tu, laddhā bhattaṃ na taṃdine.</p>

<p rend="gathalast">laddhaṃ, punadine tassa, gāhetabbaṃ, na saṃsayo..</p>

<p rend="hangnum" n="2908"><hi rend="paranum">2908</hi><hi rend="dot">.</hi></p>

<p rend="gatha1"> uttaruttaribhaṅgassa, bhattassekacarassa hi.</p>

<p rend="gathalast">visuñhi ṭhitikā katvā, dātabbā tu salākikā..</p>

<p rend="hangnum" n="2909"><hi rend="paranum">2909</hi><hi rend="dot">.</hi></p>

<p rend="gatha1"> bhattameva sace laddhaṃ, na panuttaribhaṅgakaṃ.</p>

<p rend="gathalast">laddhamuttaribhaṅgaṃ vā, na laddhaṃ bhattameva vā..</p>

<p rend="hangnum" n="2910"><hi rend="paranum">2910</hi><hi rend="dot">.</hi></p>

<p rend="gatha1"> yena yena hi yaṃ yaṃ tu, na laddhaṃ, tassa tassa ca.</p>

<p rend="gathalast">taṃ taṃ punadine cāpi, gāhetabbanti dīpitaṃ..</p>

<p rend="hangnum" n="2911"><hi rend="paranum">2911</hi><hi rend="dot">.</hi></p>

<p rend="gatha1"> saṅghuddesādikaṃ bhattaṃ, idaṃ sattavidhampi ca.</p>

<p rend="gathalast">āgantukādibhattañca, catubbidhamudīritaṃ..</p>

<p rend="hangnum" n="2912"><hi rend="paranum">2912</hi><hi rend="dot">.</hi></p>

<p rend="gatha1"> vihāravārabhattañca, niccañca kuṭibhattakaṃ.</p>

<p rend="gathalast">pannarasavidhaṃ bhattaṃ, uddiṭṭhaṃ sabbamevidha..</p>

<p rend="hangnum" n="2913"><hi rend="paranum">2913</hi><hi rend="dot">.</hi></p>

<p rend="gatha1"> pāḷimaṭṭhakathañceva, oloketvā punappunaṃ.</p>

<p rend="gathalast">saṅghike paccaye sammā, vibhajeyya vicakkhaṇo..</p>

<p rend="centre">senāsanakkhandhakakathā.</p>

<p rend="subhead">vattakkhandhakakathā</p>

<p rend="hangnum" n="2914"><hi rend="paranum">2914</hi><hi rend="dot">.</hi></p>

<p rend="gatha1"> āgantukāvāsikapiṇḍacārī-.</p>

<p rend="gatha2">senāsanāraññanumodanāsu<pb ed="V" n="0.0246"/>.</p>

<p rend="gatha3">vattāni bhatte gamikassa jantā-.</p>

<p rend="gathalast">ghare tathā vaccakuṭippavese..</p>

<p rend="hangnum" n="2915"><hi rend="paranum">2915</hi><hi rend="dot">.</hi></p>

<p rend="gatha1"> ācariyupajjhāyakasissasaddhi-<pb ed="M" n="0.0279"/>.</p>

<p rend="gatha2">vihārivattānipi sabbasova.</p>

<p rend="gatha3">vattāni vuttāni catuddaseva.</p>

<p rend="gathalast">visuddhacittena vināyakena..</p>

<p rend="hangnum" n="2916"><hi rend="paranum">2916</hi><hi rend="dot">.</hi></p>

<p rend="gatha1"> āgantukena ārāmaṃ, pavisantena bhikkhunā.</p>

<p rend="gathalast">chattaṃ panāpanetabbaṃ, muñcitabbā upāhanā..</p>

<p rend="hangnum" n="2917"><hi rend="paranum">2917</hi><hi rend="dot">.</hi></p>

<p rend="gatha1"> oguṇṭhanaṃ na kātabbaṃ, sīse cīvarameva vā.</p>

<p rend="gathalast">na hi tena ca dhotabbā, pādā pānīyavārinā..</p>

<p rend="hangnum" n="2918"><hi rend="paranum">2918</hi><hi rend="dot">.</hi></p>

<p rend="gatha1"> vanditabbāva pucchitvā, vihāre vuḍḍhabhikkhuno.</p>

<p rend="gathalast">kāle senāsanaṃ tena, pucchitabbañca bhikkhunā..</p>

<p rend="hangnum" n="2919"><hi rend="paranum">2919</hi><hi rend="dot">.</hi></p>

<p rend="gatha1"> vaccaṭṭhānañca passāva-ṭṭhānaṃ pānīyameva ca.</p>

<p rend="gathalast">paribhojanīyaṃ saṅgha-katikaṃ gocarādikaṃ..</p>

<p rend="hangnum" n="2920"><hi rend="paranum">2920</hi><hi rend="dot">.</hi></p>

<p rend="gatha1"> vuḍḍhamāgantukaṃ disvā, bhikkhunāvāsikenapi.</p>

<p rend="gathalast">pattaṃ paṭiggahetabbaṃ, paccuggantvāna cīvaraṃ..</p>

<p rend="hangnum" n="2921"><hi rend="paranum">2921</hi><hi rend="dot">.</hi></p>

<p rend="gatha1"> āsanaṃ paññapetabbaṃ, tassa pādodakampi ca.</p>

<p rend="gathalast">upanikkhipitabbañca, pucchitabbañca vārinā..</p>

<p rend="hangnum" n="2922"><hi rend="paranum">2922</hi><hi rend="dot">.</hi></p>

<p rend="gatha1"> vandeyyo paññapetabbaṃ, tassa senāsanampi ca.</p>

<p rend="gathalast">ajjhāvutthamavutthaṃ vā, gocarāgocarampi ca..</p>

<p rend="hangnum" n="2923"><hi rend="paranum">2923</hi><hi rend="dot">.</hi></p>

<p rend="gatha1"> vaccaṭṭhānañca passāva-ṭṭhānaṃ sekkhakulāni ca.</p>

<p rend="gathalast">pavese nikkhame kālo, vattabbo pāniyādikaṃ..</p>

<p rend="hangnum" n="2924"><hi rend="paranum">2924</hi><hi rend="dot">.</hi></p>

<p rend="gatha1"> sace so navako hoti.</p>

<p rend="gatha2">āgatāgantuko yathā.</p>

<p rend="gatha3">nisinneneva <pb ed="V" n="0.0247"/> tenassa.</p>

<p rend="gathalast">sabbamāvāsibhikkhunā..</p>

<p rend="hangnum" n="2925"><hi rend="paranum">2925</hi><hi rend="dot">.</hi></p>

<p rend="gatha1"> ‘‘atra <pb ed="M" n="0.0280"/> pattaṃ ṭhapehīti, nisīdāhīdamāsanaṃ’’.</p>

<p rend="gathalast">iccevaṃ pana vattabbaṃ, deyyaṃ senāsanampi ca..</p>

<p rend="hangnum" n="2926"><hi rend="paranum">2926</hi><hi rend="dot">.</hi></p>

<p rend="gatha1"> dārumattikabhaṇḍāni, gantukāmena bhikkhunā.</p>

<p rend="gathalast">gantabbaṃ paṭisāmetvā, thaketvāvasathampi ca..</p>

<p rend="hangnum" n="2927"><hi rend="paranum">2927</hi><hi rend="dot">.</hi></p>

<p rend="gatha1"> āpucchitvāpi gantabbaṃ, bhikkhunā sayanāsanaṃ.</p>

<p rend="gathalast">pucchitabbe asantepi, gopetvā vāpi sādhukaṃ..</p>

<p rend="hangnum" n="2928"><hi rend="paranum">2928</hi><hi rend="dot">.</hi></p>

<p rend="gatha1"> sahasā pavise nāpi, sahasā na ca nikkhame.</p>

<p rend="gathalast">nātidūre naccāsanne, ṭhātabbaṃ piṇḍacārinā..</p>

<p rend="hangnum" n="2929"><hi rend="paranum">2929</hi><hi rend="dot">.</hi></p>

<p rend="gatha1"> vāmahatthena saṅghāṭiṃ, uccāretvātha bhājanaṃ.</p>

<p rend="gathalast">dakkhiṇena paṇāmetvā, bhikkhaṃ gaṇheyya paṇḍito..</p>

<p rend="hangnum" n="2930"><hi rend="paranum">2930</hi><hi rend="dot">.</hi></p>

<p rend="gatha1"> sūpaṃ vā dātukāmāti, sallakkheyya muhuttakaṃ.</p>

<p rend="gathalast">olokeyyantarā bhikkhu, na bhikkhādāyikāmukhaṃ..</p>

<p rend="hangnum" n="2931"><hi rend="paranum">2931</hi><hi rend="dot">.</hi></p>

<p rend="gatha1"> pānīyādi panāneyyaṃ, bhikkhunāraññakenapi.</p>

<p rend="gathalast">nakkhattaṃ tena yogo ca, jānitabbā disāpi ca..</p>

<p rend="hangnum" n="2932"><hi rend="paranum">2932</hi><hi rend="dot">.</hi></p>

<p rend="gatha1"> vaccapassāvatitthāni, bhavanti paṭipāṭiyā.</p>

<p rend="gathalast">karontassa yathāvuḍḍhaṃ, hoti āpatti dukkaṭaṃ..</p>

<p rend="hangnum" n="2933"><hi rend="paranum">2933</hi><hi rend="dot">.</hi></p>

<p rend="gatha1"> sahasā ubbhajitvā vā, na ca vaccakuṭiṃ vise.</p>

<p rend="gathalast">ukkāsitvā bahi ṭhatvā, pavise saṇikaṃ pana..</p>

<p rend="hangnum" n="2934"><hi rend="paranum">2934</hi><hi rend="dot">.</hi></p>

<p rend="gatha1"> vaccaṃ na nitthunantena, kātabbaṃ pana bhikkhunā.</p>

<p rend="gathalast">khādato dantakaṭṭhaṃ vā, karoto hoti dukkaṭaṃ..</p>

<p rend="hangnum" n="2935"><hi rend="paranum">2935</hi><hi rend="dot">.</hi></p>

<p rend="gatha1"> vaccaṃ pana na kātabbaṃ, bahiddhā vaccadoṇiyā.</p>

<p rend="gathalast">passāvopi na kātabbo, bahi passāvadoṇiyā..</p>

<p rend="hangnum" n="2936"><hi rend="paranum">2936</hi><hi rend="dot">.</hi></p>

<p rend="gatha1"> kharena nāvalekheyya, na kaṭṭhaṃ vaccakūpake.</p>

<p rend="gathalast">chaḍḍeyya na ca pāteyya, kheḷaṃ passāvadoṇiyā..</p>

<p rend="hangnum" n="2937"><hi rend="paranum">2937</hi><hi rend="dot">.</hi></p>

<p rend="gatha1"> pādukāsu <pb ed="M" n="0.0281"/> ṭhitoyeva, ubbhajeyya vicakkhaṇo.</p>

<p rend="gathalast">paṭicchādeyya tattheva, ṭhatvā nikkhamane pana..</p>

<p rend="hangnum" n="2938"><hi rend="paranum">2938</hi><hi rend="dot">.</hi></p>

<p rend="gatha1"> nācameyya <pb ed="V" n="0.0248"/> sace vaccaṃ, katvā yo salile sati.</p>

<p rend="gathalast">tassa dukkaṭamuddiṭṭhaṃ, muninā mohanāsinā..</p>

<p rend="hangnum" n="2939"><hi rend="paranum">2939</hi><hi rend="dot">.</hi></p>

<p rend="gatha1"> sasaddaṃ nācametabbaṃ, katvā capu capūti ca.</p>

<p rend="gathalast">ācamitvā sarāvepi, sesetabbaṃ na tūdakaṃ..</p>

<p rend="hangnum" n="2940"><hi rend="paranum">2940</hi><hi rend="dot">.</hi></p>

<p rend="gatha1"> ūhatampi adhovitvā, nikkhamantassa dukkaṭaṃ.</p>

<p rend="gathalast">uklāpāpi sace honti, sodhetabbaṃ asesato..</p>

<p rend="hangnum" n="2941"><hi rend="paranum">2941</hi><hi rend="dot">.</hi></p>

<p rend="gatha1"> avalekhanakaṭṭhena, pūro ce pīṭharo pana.</p>

<p rend="gathalast">chaḍḍeyya kumbhi rittā ce, kumbhiṃ pūreyya vārinā..</p>

<p rend="hangnum" n="2942"><hi rend="paranum">2942</hi><hi rend="dot">.</hi></p>

<p rend="gatha1"> anajjhiṭṭho hi vuḍḍhena, pātimokkhaṃ na uddise.</p>

<p rend="gathalast">dhammaṃ na ca bhaṇe, pañhaṃ, na puccheyya na vissaje..</p>

<p rend="hangnum" n="2943"><hi rend="paranum">2943</hi><hi rend="dot">.</hi></p>

<p rend="gatha1"> āpucchitvā kathentassa, vuḍḍhaṃ vuḍḍhatarāgame.</p>

<p rend="gathalast">puna āpucchane kiccaṃ, natthīti paridīpitaṃ..</p>

<p rend="hangnum" n="2944"><hi rend="paranum">2944</hi><hi rend="dot">.</hi></p>

<p rend="gatha1"> vuḍḍhenekavihārasmiṃ, saddhiṃ viharatā pana.</p>

<p rend="gathalast">anāpucchā hi sajjhāyo, na kātabbo kadācipi..</p>

<p rend="hangnum" n="2945"><hi rend="paranum">2945</hi><hi rend="dot">.</hi></p>

<p rend="gatha1"> uddesopi na kātabbo, paripucchāya kā kathā.</p>

<p rend="gathalast">na ca dhammo kathetabbo, bhikkhunā dhammacakkhunā..</p>

<p rend="hangnum" n="2946"><hi rend="paranum">2946</hi><hi rend="dot">.</hi></p>

<p rend="gatha1"> na dīpo vijjhāpetabbo, kātabbo vā na ceva so.</p>

<p rend="gathalast">vātapānakavāṭāni, thakeyya vivareyya no..</p>

<p rend="hangnum" n="2947"><hi rend="paranum">2947</hi><hi rend="dot">.</hi></p>

<p rend="gatha1"> caṅkame caṅkamanto ca, vuḍḍhato parivattaye.</p>

<p rend="gathalast">tampi cīvarakaṇṇena, kāyena na ca ghaṭṭaye..</p>

<p rend="hangnum" n="2948"><hi rend="paranum">2948</hi><hi rend="dot">.</hi></p>

<p rend="gatha1"> purato neva therānaṃ, nhāyeyya na panūpari.</p>

<p rend="gathalast">uttaraṃ otarantānaṃ, dade maggaṃ, na ghaṭṭaye..</p>

<p rend="hangnum" n="2949"><hi rend="paranum">2949</hi><hi rend="dot">.</hi></p>

<p rend="gatha1"> vattaṃ <pb ed="M" n="0.0282"/> aparipūrento, na sīlaṃ paripūrati.</p>

<p rend="gathalast">asuddhasīlo duppañño, cittekaggaṃ na vindati..</p>

<p rend="hangnum" n="2950"><hi rend="paranum">2950</hi><hi rend="dot">.</hi></p>

<p rend="gatha1"> vikkhittacittonekaggo, saddhammaṃ na ca passati.</p>

<p rend="gathalast">apassamāno saddhammaṃ, dukkhā na parimuccati..</p>

<p rend="hangnum" n="2951"><hi rend="paranum">2951</hi><hi rend="dot">.</hi></p>

<p rend="gatha1"> tasmā hi vattaṃ pūreyya, jinaputto vicakkhaṇo.</p>

<p rend="gathalast">ovādaṃ buddhaseṭṭhassa, katvā nibbānamehiti..</p>

<p rend="centre">vattakkhandhakakathā.</p>

<p rend="subhead">bhikkhunikkhandhakakathā</p>

<p rend="hangnum" n="2952"><hi rend="paranum">2952</hi><hi rend="dot">.</hi></p>

<p rend="gatha1"> kāyaṃ <pb ed="V" n="0.0249"/> ūruṃ thanaṃ vāpi, vivaritvāna bhikkhunī.</p>

<p rend="gathalast">attano aṅgajātaṃ vā, bhikkhussa na ca dassaye..</p>

<p rend="hangnum" n="2953"><hi rend="paranum">2953</hi><hi rend="dot">.</hi></p>

<p rend="gatha1"> bhikkhunā saha yaṃ kiñci, sampayojentiyāpi ca.</p>

<p rend="gathalast">tato bhāsantiyā bhikkhuṃ, hoti āpatti dukkaṭaṃ..</p>

<p rend="hangnum" n="2954"><hi rend="paranum">2954</hi><hi rend="dot">.</hi></p>

<p rend="gatha1"> na ca bhikkhuniyā dīghaṃ, dhāreyya kāyabandhanaṃ.</p>

<p rend="gathalast">teneva kāyabandhena, thanapaṭṭena vā pana..</p>

<p rend="hangnum" n="2955"><hi rend="paranum">2955</hi><hi rend="dot">.</hi></p>

<p rend="gatha1"> vilīvena ca paṭṭena, cammapaṭṭena vā tathā.</p>

<p rend="gathalast">dussapaṭṭena vā dussa-veṇiyā dussavaṭṭiyā..</p>

<p rend="hangnum" n="2956"><hi rend="paranum">2956</hi><hi rend="dot">.</hi></p>

<p rend="gatha1"> na phāsukā nametabbā, dukkaṭaṃ tu namentiyā.</p>

<p rend="gathalast">na ghaṃsāpeyya samaṇī, jaghanaṃ aṭṭhikādinā..</p>

<p rend="hangnum" n="2957"><hi rend="paranum">2957</hi><hi rend="dot">.</hi></p>

<p rend="gatha1"> hatthaṃ vā hatthakocchaṃ vā, pādaṃ vā mukhamūrukaṃ.</p>

<p rend="gathalast">koṭṭāpeti sace tassā, hoti āpatti dukkaṭaṃ..</p>

<p rend="hangnum" n="2958"><hi rend="paranum">2958</hi><hi rend="dot">.</hi></p>

<p rend="gatha1"> na mukhaṃ limpitabbaṃ tu, na cuṇṇetabbameva ca.</p>

<p rend="gathalast">manosilāya vāpatti, mukhaṃ lañjantiyā siyā..</p>

<p rend="hangnum" n="2959"><hi rend="paranum">2959</hi><hi rend="dot">.</hi></p>

<p rend="gatha1"> aṅgarāgo <pb ed="M" n="0.0283"/> na kātabbo, mukharāgopi vā tathā.</p>

<p rend="gathalast">avaṅgaṃ na ca kātabbaṃ, na kātabbaṃ visesakaṃ..</p>

<p rend="hangnum" n="2960"><hi rend="paranum">2960</hi><hi rend="dot">.</hi></p>

<p rend="gatha1"> olokanakato rāgā, oloketuṃ na vaṭṭati.</p>

<p rend="gathalast">ṭhātabbaṃ na ca sāloke, sanaccaṃ na ca kāraye..</p>

<p rend="hangnum" n="2961"><hi rend="paranum">2961</hi><hi rend="dot">.</hi></p>

<p rend="gatha1"> dukkaṭaṃ muninā vuttaṃ, gaṇikaṃ vuṭṭhapentiyā.</p>

<p rend="gathalast">suraṃ vā pana maṃsaṃ vā, paṇṇaṃ vā vikkiṇantiyā..</p>

<p rend="hangnum" n="2962"><hi rend="paranum">2962</hi><hi rend="dot">.</hi></p>

<p rend="gatha1"> vaḍḍhiṃ vāpi vaṇijjaṃ vā, payojetuṃ na vaṭṭati.</p>

<p rend="gathalast">tirīṭaṃ kañcukaṃ vāpi, yadi dhāreti dukkaṭaṃ..</p>

<p rend="hangnum" n="2963"><hi rend="paranum">2963</hi><hi rend="dot">.</hi></p>

<p rend="gatha1"> dāso vā pana dāsī vā, tathā kammakaropi vā.</p>

<p rend="gathalast">na cevupaṭṭhapetabbo, tiracchānagatopi vā..</p>

<p rend="hangnum" n="2964"><hi rend="paranum">2964</hi><hi rend="dot">.</hi></p>

<p rend="gatha1"> na ca bhikkhuniyā sabba-nīlādiṃ pana cīvaraṃ.</p>

<p rend="gathalast">dhāretabbaṃ, na dhāreyya, sabbaṃ namatakampi ca..</p>

<p rend="hangnum" n="2965"><hi rend="paranum">2965</hi><hi rend="dot">.</hi></p>

<p rend="gatha1"> paṭicchannāpaṭicchannaṃ<pb ed="V" n="0.0250"/>, chinnaṃ vācchinnameva vā.</p>

<p rend="gathalast">purisabyañjanaṃ sabbaṃ, oloketuṃ na vaṭṭati..</p>

<p rend="hangnum" n="2966"><hi rend="paranum">2966</hi><hi rend="dot">.</hi></p>

<p rend="gatha1"> dūratova ca passitvā, bhikkhuṃ bhikkhuniyā pana.</p>

<p rend="gathalast">maggo tassa padātabbo, okkamitvāna dūrato..</p>

<p rend="hangnum" n="2967"><hi rend="paranum">2967</hi><hi rend="dot">.</hi></p>

<p rend="gatha1"> bhikkhuṃ pana ca passitvā, pattaṃ bhikkhaṃ carantiyā.</p>

<p rend="gathalast">nīharitvā tamukkujjaṃ, dassetabbaṃ tu bhikkhuno..</p>

<p rend="hangnum" n="2968"><hi rend="paranum">2968</hi><hi rend="dot">.</hi></p>

<p rend="gatha1"> saṃvellikañca kātuṃ vā, dhāretuṃ kaṭisuttakaṃ.</p>

<p rend="gathalast">utukāle anuññātaṃ, utunīnaṃ mahesinā..</p>

<p rend="hangnum" n="2969"><hi rend="paranum">2969</hi><hi rend="dot">.</hi></p>

<p rend="gatha1"> itthiposayutaṃ yānaṃ, hatthavaṭṭakameva vā.</p>

<p rend="gathalast">pāṭaṅkī ca gilānāya, vaṭṭatevābhirūhituṃ..</p>

<p rend="hangnum" n="2970"><hi rend="paranum">2970</hi><hi rend="dot">.</hi></p>

<p rend="gatha1"> garudhamme ṭhitāyāpi, mānattaṃ tu carantiyā.</p>

<p rend="gathalast">sammannitvā padātabbā, dutiyā pana bhikkhunī..</p>

<p rend="hangnum" n="2971"><hi rend="paranum">2971</hi><hi rend="dot">.</hi></p>

<p rend="gatha1"> yassā pabbajjakāle tu, gabbho vuṭṭhāti itthiyā.</p>

<p rend="gathalast">putto yadi ca tassāpi, dātabbā dutiyā tathā..</p>

<p rend="hangnum" n="2972"><hi rend="paranum">2972</hi><hi rend="dot">.</hi></p>

<p rend="gatha1"> mātā <pb ed="M" n="0.0284"/> labhati pāyetuṃ, bhojetuṃ puttamattano.</p>

<p rend="gathalast">maṇḍetumpi ure katvā, setuṃ labhati sā pana..</p>

<p rend="hangnum" n="2973"><hi rend="paranum">2973</hi><hi rend="dot">.</hi></p>

<p rend="gatha1"> ṭhapetvā sahaseyyaṃ tu, tasmiṃ dutiyikāya hi.</p>

<p rend="gathalast">purisesu yathāññesu, vattitabbaṃ tatheva ca..</p>

<p rend="hangnum" n="2974"><hi rend="paranum">2974</hi><hi rend="dot">.</hi></p>

<p rend="gatha1"> vibbhameneva sā hoti, yasmā idha abhikkhunī.</p>

<p rend="gathalast">tasmā bhikkhuniyā sikkhā-paccakkhānaṃ na vijjati..</p>

<p rend="hangnum" n="2975"><hi rend="paranum">2975</hi><hi rend="dot">.</hi></p>

<p rend="gatha1"> vibbhantāya yathā tassā, puna natthūpasampadā.</p>

<p rend="gathalast">gatāya titthāyatanaṃ, tathā natthūpasampadā..</p>

<p rend="hangnum" n="2976"><hi rend="paranum">2976</hi><hi rend="dot">.</hi></p>

<p rend="gatha1"> chedanaṃ nakhakesānaṃ, purisehi ca vandanaṃ.</p>

<p rend="gathalast">vaṇassa parikammampi, sādituṃ pana vaṭṭati..</p>

<p rend="hangnum" n="2977"><hi rend="paranum">2977</hi><hi rend="dot">.</hi></p>

<p rend="gatha1"> na vaccakuṭiyā vacco, kātabbo yāya kāyaci.</p>

<p rend="gathalast">heṭṭhāpi vivaṭe uddhaṃ, paṭicchannepi vaṭṭati..</p>

<p rend="hangnum" n="2978"><hi rend="paranum">2978</hi><hi rend="dot">.</hi></p>

<p rend="gatha1"> na ca vaṭṭati sabbattha, pallaṅkena nisīdituṃ.</p>

<p rend="gathalast">gilānāyaḍḍhapallaṅkaṃ, vaṭṭatīti pakāsitaṃ..</p>

<p rend="hangnum" n="2979"><hi rend="paranum">2979</hi><hi rend="dot">.</hi></p>

<p rend="gatha1"> na <pb ed="V" n="0.0251"/> ca bhikkhuniyāraññe, vatthabbaṃ tu kathañcana.</p>

<p rend="gathalast">atitthe naratitthe vā, nhāyituṃ na ca vaṭṭati..</p>

<p rend="hangnum" n="2980"><hi rend="paranum">2980</hi><hi rend="dot">.</hi></p>

<p rend="gatha1"> samaṇī gandhacuṇṇena, yā ca vāsitamattiyā.</p>

<p rend="gathalast">nhāyeyya paṭisote vā, tassā āpatti dukkaṭaṃ..</p>

<p rend="hangnum" n="2981"><hi rend="paranum">2981</hi><hi rend="dot">.</hi></p>

<p rend="gatha1"> ‘‘tvaṃyeva paribhuñjā’’ti, paribhogatthamattano.</p>

<p rend="gathalast">dinnaṃ abhutvā aññassa, dentiyā pana dukkaṭaṃ..</p>

<p rend="hangnum" n="2982"><hi rend="paranum">2982</hi><hi rend="dot">.</hi></p>

<p rend="gatha1"> sabbaṃ paṭiggahāpetvā, bhikkhūhi paribhuñjituṃ.</p>

<p rend="gathalast">asantenupasampanne, bhikkhunīnaṃ tu vaṭṭati..</p>

<p rend="centre">bhikkhunikkhandhakakathā.</p>

<p rend="centre">iti vinayavinicchaye khandhakakathā niṭṭhitā.</p>

<p rend="subhead">catubbidhakammakathā</p>

<p rend="hangnum" n="2983"><hi rend="paranum">2983</hi><hi rend="dot">.</hi></p>

<p rend="gatha1"> cattārimāni <pb ed="M" n="0.0285"/> kammāni, apalokanasaññitaṃ.</p>

<p rend="gathalast">ñatti ñattidutiyañca, kammaṃ ñatticatutthakaṃ..</p>

<p rend="hangnum" n="2984"><hi rend="paranum">2984</hi><hi rend="dot">.</hi></p>

<p rend="gatha1"> apalokanakammaṃ tu, pañca ṭhānāni gacchati.</p>

<p rend="gathalast">ñattikammaṃ navaṭṭhānaṃ, dutiyaṃ satta gacchati..</p>

<p rend="hangnum" n="2985"><hi rend="paranum">2985</hi><hi rend="dot">.</hi></p>

<p rend="gatha1"> tathā ñatticatutthampi, satta ṭhānāni gacchati.</p>

<p rend="gathalast">nissāraṇañca osāro, bhaṇḍukaṃ brahmadaṇḍako..</p>

<p rend="hangnum" n="2986"><hi rend="paranum">2986</hi><hi rend="dot">.</hi></p>

<p rend="gatha1"> <hi rend="bold">apalokanakamma</hi>ñhi, kammalakkhaṇapañcamaṃ.</p>

<p rend="gathalast"><hi rend="bold">nissāraṇañca osāraṃ,</hi> samaṇuddesato vade..</p>

<p rend="hangnum" n="2987"><hi rend="paranum">2987</hi><hi rend="dot">.</hi></p>

<p rend="gatha1"> <hi rend="bold">bhaṇḍukaṃ</hi> pabbajantena, channena <hi rend="bold">brahmadaṇḍakaṃ</hi>.</p>

<p rend="gathalast">aññassapi ca kātabbo, tathārūpassa bhikkhuno..</p>

<p rend="hangnum" n="2988"><hi rend="paranum">2988</hi><hi rend="dot">.</hi></p>

<p rend="gatha1"> sabbo sannipatitvāna, āpucchitvāna sabbaso.</p>

<p rend="gathalast">cīvarādiparikkhāraṃ, saṅgho yaṃ deti tassa hi..</p>

<p rend="hangnum" n="2989"><hi rend="paranum">2989</hi><hi rend="dot">.</hi></p>

<p rend="gatha1"> tikkhattuṃ apaloketvā, bhikkhūnaṃ ruciyā pana.</p>

<p rend="gathalast">evaṃ saṅghassa dānaṃ tu, hoti taṃ <hi rend="bold">kammalakkhaṇaṃ</hi>..</p>

<p rend="hangnum" n="2990"><hi rend="paranum">2990</hi><hi rend="dot">.</hi></p>

<p rend="gatha1"> nissāraṇamathosāro<pb ed="V" n="0.0252"/>, uposathapavāraṇā.</p>

<p rend="gathalast">sammuti ceva dānañca, paṭiggāho ca sattamo..</p>

<p rend="hangnum" n="2991"><hi rend="paranum">2991</hi><hi rend="dot">.</hi></p>

<p rend="gatha1"> paccukkaḍḍhanatā ceva, aṭṭhamī parikittitā.</p>

<p rend="gathalast">kammassa lakkhaṇañcāti, nava ṭhānāni ñattiyā..</p>

<p rend="hangnum" n="2992"><hi rend="paranum">2992</hi><hi rend="dot">.</hi></p>

<p rend="gatha1"> vinicchaye asampatte, therassāvinayaññuno.</p>

<p rend="gathalast">tassa nissāraṇā vuttā, yā sā <hi rend="bold">nissāraṇā</hi>ti hi..</p>

<p rend="hangnum" n="2993"><hi rend="paranum">2993</hi><hi rend="dot">.</hi></p>

<p rend="gatha1"> upasampadāpekkhassa, āgaccho<hi rend="bold">sāraṇā</hi>ti sā.</p>

<p rend="gathalast"><hi rend="bold">uposatha</hi>vasenāpi, <hi rend="bold">pavāraṇa</hi>vasenapi..</p>

<p rend="hangnum" n="2994"><hi rend="paranum">2994</hi><hi rend="dot">.</hi></p>

<p rend="gatha1"> ñattiyā <pb ed="M" n="0.0286"/> ṭhapitattā hi, ñattikammānime duve.</p>

<p rend="gathalast">‘‘upasampadāpekkhañhi, anusāseyyaha’’nti ca..</p>

<p rend="hangnum" n="2995"><hi rend="paranum">2995</hi><hi rend="dot">.</hi></p>

<p rend="gatha1"> ‘‘itthannāmamahaṃ bhikkhuṃ, puccheyyaṃ vinaya’’nti ca.</p>

<p rend="gathalast">evamādipavattā hi, edisā ñatti <hi rend="bold">sammuti</hi>..</p>

<p rend="hangnum" n="2996"><hi rend="paranum">2996</hi><hi rend="dot">.</hi></p>

<p rend="gatha1"> nissaṭṭhacīvarādīnaṃ, dānaṃ <hi rend="bold">‘‘dāna’’</hi>nti vuccati.</p>

<p rend="gathalast">āpattīnaṃ paṭiggāho, <hi rend="bold">‘‘paṭiggāho’’</hi>ti vuccati..</p>

<p rend="hangnum" n="2997"><hi rend="paranum">2997</hi><hi rend="dot">.</hi></p>

<p rend="gatha1"> <hi rend="bold">paccukkaḍḍhanatā</hi> nāma, pavārukkaḍḍhanā matā.</p>

<p rend="gathalast">‘‘imaṃ uposathaṃ katvā, kāle pavārayāmi’’ti..</p>

<p rend="hangnum" n="2998"><hi rend="paranum">2998</hi><hi rend="dot">.</hi></p>

<p rend="gatha1"> tiṇavatthārake sabba-paṭhamā ñatti cetarā.</p>

<p rend="gathalast"><hi rend="bold">kammalakkhaṇa</hi>metanti, nava ṭhānāni ñattiyā..</p>

<p rend="hangnum" n="2999"><hi rend="paranum">2999</hi><hi rend="dot">.</hi></p>

<p rend="gatha1"> ñattidutiyakammampi, satta ṭhānāni gacchati.</p>

<p rend="gathalast">nissāraṇamathosāraṃ, sammutiṃ dānameva ca..</p>

<p rend="hangnum" n="3000"><hi rend="paranum">3000</hi><hi rend="dot">.</hi></p>

<p rend="gatha1"> uddhāraṃ desanaṃ kamma-lakkhaṇaṃ pana sattamaṃ.</p>

<p rend="gathalast">pattanikkujjanādī tu, <hi rend="bold">nissārosāraṇā</hi> matā..</p>

<p rend="hangnum" n="3001"><hi rend="paranum">3001</hi><hi rend="dot">.</hi></p>

<p rend="gatha1"> <hi rend="bold">sammuti</hi> nāma sīmādi, sā pañcadasadhā matā.</p>

<p rend="gathalast"><hi rend="bold">dānaṃ</hi> kathinavatthassa, <hi rend="bold">dānaṃ</hi> matakavāsaso..</p>

<p rend="hangnum" n="3002"><hi rend="paranum">3002</hi><hi rend="dot">.</hi></p>

<p rend="gatha1"> kathinassantarubbhāro, <hi rend="bold">‘‘ubbhāro’’</hi>ti pavuccati.</p>

<p rend="gathalast"><hi rend="bold">desanā</hi> kuṭivatthussa, vihārassa ca vatthuno..</p>

<p rend="hangnum" n="3003"><hi rend="paranum">3003</hi><hi rend="dot">.</hi></p>

<p rend="gatha1"> tiṇavatthārakamme ca, mohāropanatādisu.</p>

<p rend="gathalast">kammavācāvasenettha, <hi rend="bold">kammalakkhaṇatā</hi> matā..</p>

<p rend="hangnum" n="3004"><hi rend="paranum">3004</hi><hi rend="dot">.</hi></p>

<p rend="gatha1"> iti <pb ed="V" n="0.0253"/> ñattidutiyassa, ime satta pakāsitā.</p>

<p rend="gathalast">tathā ñatticatutthampi, satta ṭhānāni gacchati..</p>

<p rend="hangnum" n="3005"><hi rend="paranum">3005</hi><hi rend="dot">.</hi></p>

<p rend="gatha1"> nissāraṇamathosāraṃ, sammutiṃ dānaniggahaṃ.</p>

<p rend="gathalast">samanubhāsanañceva, sattamaṃ kammalakkhaṇaṃ..</p>

<p rend="hangnum" n="3006"><hi rend="paranum">3006</hi><hi rend="dot">.</hi></p>

<p rend="gatha1"> sattannaṃ tajjanādīnaṃ, kammānaṃ karaṇaṃ pana.</p>

<p rend="gathalast"><hi rend="bold">nissāraṇā</hi>tha passaddhi, tesaṃ <hi rend="bold">osāraṇā</hi> matā..</p>

<p rend="hangnum" n="3007"><hi rend="paranum">3007</hi><hi rend="dot">.</hi></p>

<p rend="gatha1"> ovādo <pb ed="M" n="0.0287"/> bhikkhunīnaṃ tu, <hi rend="bold">sammutī</hi>ti pakāsitā.</p>

<p rend="gathalast">mānattaparivāsānaṃ, dānaṃ <hi rend="bold">‘‘dāna’’</hi>nti vuccati..</p>

<p rend="hangnum" n="3008"><hi rend="paranum">3008</hi><hi rend="dot">.</hi></p>

<p rend="gatha1"> puna mūlāpaṭikkasso, <hi rend="bold">‘‘niggaho’’</hi>ti pavuccati.</p>

<p rend="gathalast">ukkhittassānuvattikā, aṭṭha yāvatatīyakā..</p>

<p rend="hangnum" n="3009"><hi rend="paranum">3009</hi><hi rend="dot">.</hi></p>

<p rend="gatha1"> ariṭṭho caṇḍakāḷī ca, ekādasa bhavantime.</p>

<p rend="gathalast">imesaṃ tu vasā ñeyyā, dasekā <hi rend="bold">samanubhāsanā</hi>..</p>

<p rend="hangnum" n="3010"><hi rend="paranum">3010</hi><hi rend="dot">.</hi></p>

<p rend="gatha1"> upasampadakammañca, kammamabbhānasaññitaṃ.</p>

<p rend="gathalast">idaṃ ñatticatutthe tu, sattamaṃ <hi rend="bold">kammalakkhaṇaṃ</hi>..</p>

<p rend="hangnum" n="3011"><hi rend="paranum">3011</hi><hi rend="dot">.</hi></p>

<p rend="gatha1"> apalokanakammañcā-paloketvāva kāraye.</p>

<p rend="gathalast">ñattiyā dutiyenāpi, catutthena na kāraye..</p>

<p rend="hangnum" n="3012"><hi rend="paranum">3012</hi><hi rend="dot">.</hi></p>

<p rend="gatha1"> ñattidutiyakammāni, lahukānatthi kānici.</p>

<p rend="gathalast">kātabbānapaloketvā, sabbā sammutiyo siyuṃ..</p>

<p rend="hangnum" n="3013"><hi rend="paranum">3013</hi><hi rend="dot">.</hi></p>

<p rend="gatha1"> sesāni apaloketvā, kātuṃ pana na vaṭṭati.</p>

<p rend="gathalast">yathāvuttanayeneva, tena teneva kāraye..</p>

<p rend="centre">catubbidhakammakathā.</p>

<p rend="subhead">kammavipattikathā</p>

<p rend="hangnum" n="3014"><hi rend="paranum">3014</hi><hi rend="dot">.</hi></p>

<p rend="gatha1"> vatthuto ñattito ceva, anussāvanasīmato.</p>

<p rend="gathalast">parisatoti pañceva, kammadosā pakāsitā..</p>

<p rend="hangnum" n="3015"><hi rend="paranum">3015</hi><hi rend="dot">.</hi></p>

<p rend="gatha1"> sammukhākaraṇīyaṃ <pb ed="V" n="0.0254"/> yaṃ, taṃ karoti asammukhā.</p>

<p rend="gathalast">kammaṃ vatthuvipannaṃ taṃ, adhammanti pavuccati..</p>

<p rend="hangnum" n="3016"><hi rend="paranum">3016</hi><hi rend="dot">.</hi></p>

<p rend="gatha1"> asammukhākaraṇīyāni, aṭṭheva ca bhavanti hi.</p>

<p rend="gathalast">pattanikkujjanañceva, pattassukkujjanampi ca..</p>

<p rend="hangnum" n="3017"><hi rend="paranum">3017</hi><hi rend="dot">.</hi></p>

<p rend="gatha1"> pakāsanīyakammañca<pb ed="M" n="0.0288"/>, sekkhaummattasammuti.</p>

<p rend="gathalast">avandiyo tathā brahma-daṇḍo dūtūpasampadā..</p>

<p rend="hangnum" n="3018"><hi rend="paranum">3018</hi><hi rend="dot">.</hi></p>

<p rend="gatha1"> imānaṭṭha ṭhapetvāna, sesāni pana sabbaso.</p>

<p rend="gathalast"><hi rend="bold">sammukhākaraṇīyāni,</hi> kammāni sugatobravi..</p>

<p rend="hangnum" n="3019"><hi rend="paranum">3019</hi><hi rend="dot">.</hi></p>

<p rend="gatha1"> ñattito pana pañceva, vipajjananayā matā.</p>

<p rend="gathalast">na parāmasati vatthuñca, saṅghaṃ puggalameva vā..</p>

<p rend="hangnum" n="3020"><hi rend="paranum">3020</hi><hi rend="dot">.</hi></p>

<p rend="gatha1"> na parāmasati ñattiṃ vā, pacchā ñattiṃ ṭhapeti vā.</p>

<p rend="gathalast">pañcahetehi kammāni, ñattitova vipajjare..</p>

<p rend="hangnum" n="3021"><hi rend="paranum">3021</hi><hi rend="dot">.</hi></p>

<p rend="gatha1"> anussāvanato pañca, kammadosā pakāsitā.</p>

<p rend="gathalast">na parāmasati vatthuṃ vā, saṅghaṃ puggalameva vā..</p>

<p rend="hangnum" n="3022"><hi rend="paranum">3022</hi><hi rend="dot">.</hi></p>

<p rend="gatha1"> hāpeti sāvanaṃ vāpi, sāvetasamayepi vā.</p>

<p rend="gathalast">evaṃ pana vipajjanti, anussāvanatopi ca..</p>

<p rend="hangnum" n="3023"><hi rend="paranum">3023</hi><hi rend="dot">.</hi></p>

<p rend="gatha1"> ekādasahi sīmāhi, sīmato kammadosatā.</p>

<p rend="gathalast">vuttā uposathe tāva, khandhake sabbaso mayā..</p>

<p rend="hangnum" n="3024"><hi rend="paranum">3024</hi><hi rend="dot">.</hi></p>

<p rend="gatha1"> catuvaggena kātabbe, kammappattā anāgatā.</p>

<p rend="gathalast">chando ca na panānīto, paṭikkosanti sammukhā..</p>

<p rend="hangnum" n="3025"><hi rend="paranum">3025</hi><hi rend="dot">.</hi></p>

<p rend="gatha1"> evaṃ tivaṅgiko doso, parisāya vasā siyā.</p>

<p rend="gathalast">āgatā kammapattā ca, chando ca na panāgato..</p>

<p rend="hangnum" n="3026"><hi rend="paranum">3026</hi><hi rend="dot">.</hi></p>

<p rend="gatha1"> sammukhā paṭisedhenti, dutiye catuvaggike.</p>

<p rend="gathalast">āgatā kammapattā ca, chandopi ca samāhaṭo..</p>

<p rend="hangnum" n="3027"><hi rend="paranum">3027</hi><hi rend="dot">.</hi></p>

<p rend="gatha1"> paṭikkosova etthatthi, tatiye catuvaggike.</p>

<p rend="gathalast">evaṃ pañcādivaggesu, saṅghesu tividhesupi..</p>

<p rend="hangnum" n="3028"><hi rend="paranum">3028</hi><hi rend="dot">.</hi></p>

<p rend="gatha1"> catutthikā <pb ed="M" n="0.0289"/> siyuṃ dosā, dasa dve parisāvasā.</p>

<p rend="gathalast">evaṃ dvādasadhā ettha, kammāni hi vipajjare..</p>

<p rend="centre">kammavipattikathā.</p>

<p rend="subhead">sedamocanakathā</p>

<p rend="bodytext">ka.</p>

<p rend="gatha1">soḷasaparivārassa<pb ed="V" n="0.0255"/>, parivārassa sādarā.</p>

<p rend="gathalast">suṇātha nipuṇe pañhe, gūḷhatthe bhaṇato mama..</p>

<p rend="bodytext">kha.</p>

<p rend="gatha1">divāpajjati no rattiṃ, rattiṃyeva ca no divā.</p>

<p rend="gathalast">kathañca paṭiggaṇhanto, na gaṇhanto kathaṃ pana..</p>

<p rend="bodytext">ga.</p>

<p rend="gatha1">chindantassa siyāpatti, tathevāchindatopi ca.</p>

<p rend="gathalast">chādentassa tathāpatti-na chādentassa bhikkhuno..</p>

<p rend="bodytext">gha.</p>

<p rend="gatha1">kā cāpatti samāpatti-lābhinoyeva bhikkhuno.</p>

<p rend="gathalast">asamāpattilābhissa, kā ca nāmassa sā bhave..</p>

<p rend="bodytext">ṅa.</p>

<p rend="gatha1">garukaṃ bhaṇato saccaṃ, alikaṃ bhaṇato siyuṃ.</p>

<p rend="gathalast">lahuṃ saccaṃ bhaṇantassa, musā ca bhaṇato garuṃ..</p>

<p rend="bodytext">ca.</p>

<p rend="gatha1">pavisanto ca ārāmaṃ, āpajjati na nikkhamaṃ.</p>

<p rend="gathalast">nikkhamantova āpatti, na ceva pavisaṃ pana.</p>

<p rend="bodytext">cha.</p>

<p rend="gatha1">samādiyanto asamādiyanto.</p>

<p rend="gatha2">anādiyantopi ca ādiyanto.</p>

<p rend="gatha3">dento adentopi siyā sadoso.</p>

<p rend="gathalast">tathā karontopi ca no karonto..</p>

<p rend="bodytext">ja.</p>

<p rend="gatha1">āpajjati ca dhārento, adhārento tatheva ca.</p>

<p rend="gathalast">dvinnaṃ mātā pitā sāva, kathaṃ hoti? bhaṇāhi me..</p>

<p rend="bodytext">jha.</p>

<p rend="gatha1">ubhatobyañjanā <pb ed="M" n="0.0290"/> itthī, gabbhaṃ gaṇhāti attanā.</p>

<p rend="gathalast">gaṇhāpeti paraṃ gabbhaṃ, tasmā mātāpitā ca sā..</p>

<p rend="bodytext">ña.</p>

<p rend="gatha1">gāme vā yadi vāraññe, yaṃ paresaṃ mamāyitaṃ.</p>

<p rend="gatha2">na harantova taṃ theyyā, kathaṃ pārājiko bhave.</p>

<p rend="bodytext">ṭa.</p>

<p rend="hangnum"> </p>

<p rend="gatha1"> theyyasaṃvāsako eso, liṅgasaṃvāsathenako.</p>

<p rend="gathalast">parabhaṇḍaṃ agaṇhanto, tena hoti parājito..</p>

<p rend="bodytext">ṭha.</p>

<p rend="gatha1">nāriṃ rūpavatiṃ bhikkhu, rattacitto asaññato.</p>

<p rend="gathalast">methunaṃ tāya katvāpi, na so pārājiko kathaṃ.</p>

<p rend="bodytext">ḍa.</p>

<p rend="gatha1">accharāsadisaṃ <pb ed="V" n="0.0256"/> nāriṃ, supinantena passati.</p>

<p rend="gathalast">tāya methunasaṃyoge, katepi na bhavissati..</p>

<p rend="bodytext">ḍha.</p>

<p rend="gatha1">bahiddhā gehato bhikkhu, itthī gabbhantaraṃ gatā.</p>

<p rend="gathalast">chiddaṃ gehassa nevatthi, kathaṃ methunato cuto.</p>

<p rend="bodytext">ṇa.</p>

<p rend="gatha1">antodussakuṭiṭṭhena, mātugāmena methunaṃ.</p>

<p rend="gathalast">santhatādivaseneva, katvā hoti parājito..</p>

<p rend="bodytext">ta.</p>

<p rend="gatha1">sutte ca vinayeyeva, khandhake sānulomike.</p>

<p rend="gathalast">sabbattha nipuṇā dhīrā, ime pañhe bhaṇanti te..</p>

<p rend="bodytext">tha.</p>

<p rend="gatha1">khandhake parivāre ca, vinaye sānulomike.</p>

<p rend="gathalast">ādaro karaṇīyova, paṭubhāvaṃ panicchitā..</p>

<p rend="centre">sedamocanakathā.</p>

<p rend="subhead">pakiṇṇakavinicchayakathā</p>

<p rend="hangnum" n="3029"><hi rend="paranum">3029</hi><hi rend="dot">.</hi></p>

<p rend="gatha1"> chattaṃ paṇṇamayaṃ kiñci, bahi anto ca sabbaso.</p>

<p rend="gathalast">pañcavaṇṇena suttena, sibbituṃ na ca vaṭṭati..</p>

<p rend="hangnum" n="3030"><hi rend="paranum">3030</hi><hi rend="dot">.</hi></p>

<p rend="gatha1"> chindituṃ <pb ed="M" n="0.0291"/> aḍḍhacandaṃ vā, paṇṇe makaradantakaṃ.</p>

<p rend="gathalast">ghaṭakaṃ vāḷarūpaṃ vā, lekhā daṇḍe na vaṭṭati..</p>

<p rend="hangnum" n="3031"><hi rend="paranum">3031</hi><hi rend="dot">.</hi></p>

<p rend="gatha1"> sibbituṃ ekavaṇṇena, chattaṃ suttena vaṭṭati.</p>

<p rend="gathalast">thiratthaṃ, pañcavaṇṇānaṃ, pañjaraṃ vā vinandhituṃ..</p>

<p rend="hangnum" n="3032"><hi rend="paranum">3032</hi><hi rend="dot">.</hi></p>

<p rend="gatha1"> ghaṭakaṃ vāḷarūpaṃ vā, lekhā vā pana kevalā.</p>

<p rend="gathalast">bhinditvā vāpi ghaṃsitvā, dhāretuṃ pana vaṭṭati..</p>

<p rend="hangnum" n="3033"><hi rend="paranum">3033</hi><hi rend="dot">.</hi></p>

<p rend="gatha1"> ahichattakasaṇṭhānaṃ, daṇḍabundamhi vaṭṭati.</p>

<p rend="gathalast">ukkiritvā katā lekhā, bandhanatthāya vaṭṭati..</p>

<p rend="hangnum" n="3034"><hi rend="paranum">3034</hi><hi rend="dot">.</hi></p>

<p rend="gatha1"> nānāvaṇṇehi suttehi, maṇḍanatthāya cīvaraṃ.</p>

<p rend="gathalast">samaṃ satapadādīnaṃ, sibbituṃ na ca vaṭṭati..</p>

<p rend="hangnum" n="3035"><hi rend="paranum">3035</hi><hi rend="dot">.</hi></p>

<p rend="gatha1"> pattassa <pb ed="V" n="0.0257"/> pariyante vā, tathā pattamukhepi vā.</p>

<p rend="gathalast">veṇiṃ saṅkhalikaṃ vāpi, karoto hoti dukkaṭaṃ..</p>

<p rend="hangnum" n="3036"><hi rend="paranum">3036</hi><hi rend="dot">.</hi></p>

<p rend="gatha1"> paṭṭampi gaṇṭhipāsānaṃ, aṭṭhakoṇādikaṃvidhiṃ.</p>

<p rend="gathalast">tatthagghiyagadārūpaṃ, muggarādiṃ karonti ca..</p>

<p rend="hangnum" n="3037"><hi rend="paranum">3037</hi><hi rend="dot">.</hi></p>

<p rend="gatha1"> tattha kakkaṭakakkhīni, uṭṭhāpenti na vaṭṭati.</p>

<p rend="gathalast">suttā ca piḷakā tattha, duviññeyyāva dīpitā..</p>

<p rend="hangnum" n="3038"><hi rend="paranum">3038</hi><hi rend="dot">.</hi></p>

<p rend="gatha1"> catukoṇāva vaṭṭanti, gaṇṭhipāsakapaṭṭakā.</p>

<p rend="gathalast">kaṇṇakoṇesu suttāni, ratte chindeyya cīvare..</p>

<p rend="hangnum" n="3039"><hi rend="paranum">3039</hi><hi rend="dot">.</hi></p>

<p rend="gatha1"> sūcikammavikāraṃ vā, aññaṃ vā pana kiñcipi.</p>

<p rend="gathalast">cīvare bhikkhunā kātuṃ, kārāpetuṃ na vaṭṭati..</p>

<p rend="hangnum" n="3040"><hi rend="paranum">3040</hi><hi rend="dot">.</hi></p>

<p rend="gatha1"> yo ca pakkhipati bhikkhu cīvaraṃ.</p>

<p rend="gatha2">kañjipiṭṭhakhaliallikādisu.</p>

<p rend="gatha3">vaṇṇamaṭṭhamabhipatthayaṃ paraṃ.</p>

<p rend="gathalast">tassa natthi pana mutti dukkaṭā..</p>

<p rend="hangnum" n="3041"><hi rend="paranum">3041</hi><hi rend="dot">.</hi></p>

<p rend="gatha1"> sūcihatthamalādīnaṃ<pb ed="M" n="0.0292"/>, karaṇe cīvarassa ca.</p>

<p rend="gathalast">tathā kiliṭṭhakāle ca, dhovanatthaṃ tu vaṭṭati..</p>

<p rend="hangnum" n="3042"><hi rend="paranum">3042</hi><hi rend="dot">.</hi></p>

<p rend="gatha1"> rajane pana gandhaṃ vā, telaṃ vā lākhameva vā.</p>

<p rend="gathalast">kiñci pakkhipituṃ tattha, bhikkhuno na ca vaṭṭati..</p>

<p rend="hangnum" n="3043"><hi rend="paranum">3043</hi><hi rend="dot">.</hi></p>

<p rend="gatha1"> saṅkhena maṇinā vāpi, aññenapi ca kenaci.</p>

<p rend="gathalast">cīvaraṃ na ca ghaṭṭeyya, ghaṃsitabbaṃ na doṇiyā..</p>

<p rend="hangnum" n="3044"><hi rend="paranum">3044</hi><hi rend="dot">.</hi></p>

<p rend="gatha1"> cīvaraṃ doṇiyaṃ katvā, nāpi ghaṭṭeyya muṭṭhinā.</p>

<p rend="gathalast">rattaṃ paharituṃ kiñci, hattheheva ca vaṭṭati..</p>

<p rend="hangnum" n="3045"><hi rend="paranum">3045</hi><hi rend="dot">.</hi></p>

<p rend="gatha1"> gaṇṭhike pana lekhā vā, piḷakā vā na vaṭṭati.</p>

<p rend="gathalast">kappabinduvikāro vā, pāḷikaṇṇikabhedato..</p>

<p rend="hangnum" n="3046"><hi rend="paranum">3046</hi><hi rend="dot">.</hi></p>

<p rend="gatha1"> thālakassa ca pattassa, bahi antopi vā pana.</p>

<p rend="gathalast">āraggena katā lekhā, na ca vaṭṭati kācipi..</p>

<p rend="hangnum" n="3047"><hi rend="paranum">3047</hi><hi rend="dot">.</hi></p>

<p rend="gatha1"> āropetvā bhamaṃ pattaṃ, majjitvā ce pacanti ca.</p>

<p rend="gathalast">‘‘maṇivaṇṇaṃ karissāma’’, iti kātuṃ na vaṭṭati..</p>

<p rend="hangnum" n="3048"><hi rend="paranum">3048</hi><hi rend="dot">.</hi></p>

<p rend="gatha1"> pattamaṇḍalake <pb ed="V" n="0.0258"/> kiñci, bhittikammaṃ na vaṭṭati.</p>

<p rend="gathalast">na doso koci tatthassa, kātuṃ makaradantakaṃ..</p>

<p rend="hangnum" n="3049"><hi rend="paranum">3049</hi><hi rend="dot">.</hi></p>

<p rend="gatha1"> na dhammakaraṇacchatte, lekhā kācipi vaṭṭati.</p>

<p rend="gathalast">kucchiyaṃ vā ṭhapetvā taṃ, lekhaṃ tu mukhavaṭṭiyaṃ..</p>

<p rend="hangnum" n="3050"><hi rend="paranum">3050</hi><hi rend="dot">.</hi></p>

<p rend="gatha1"> suttaṃ vā diguṇaṃ katvā, koṭṭenti ca tahiṃ tahiṃ.</p>

<p rend="gathalast">kāyabandhanasobhatthaṃ, taṃ na vaṭṭati bhikkhuno..</p>

<p rend="hangnum" n="3051"><hi rend="paranum">3051</hi><hi rend="dot">.</hi></p>

<p rend="gatha1"> dasāmukhe daḷhatthāya, dvīsu antesu vaṭṭati.</p>

<p rend="gathalast">mālākammalatākamma-cittikampi na vaṭṭati..</p>

<p rend="hangnum" n="3052"><hi rend="paranum">3052</hi><hi rend="dot">.</hi></p>

<p rend="gatha1"> akkhīni tattha dassetvā, koṭṭite pana kā kathā.</p>

<p rend="gathalast">kakkaṭakkhīni vā tattha, uṭṭhāpetuṃ na vaṭṭati..</p>

<p rend="hangnum" n="3053"><hi rend="paranum">3053</hi><hi rend="dot">.</hi></p>

<p rend="gatha1"> ghaṭaṃ <pb ed="M" n="0.0293"/> deḍḍubhasīsaṃ vā, makarassa mukhampi vā.</p>

<p rend="gathalast">vikārarūpaṃ yaṃ kiñci, na vaṭṭati dasāmukhe..</p>

<p rend="hangnum" n="3054"><hi rend="paranum">3054</hi><hi rend="dot">.</hi></p>

<p rend="gatha1"> ujukaṃ macchakaṇṭaṃ vā, maṭṭhaṃ vā pana paṭṭikaṃ.</p>

<p rend="gathalast">khajjūripattakākāraṃ, katvā vaṭṭati koṭṭitaṃ..</p>

<p rend="hangnum" n="3055"><hi rend="paranum">3055</hi><hi rend="dot">.</hi></p>

<p rend="gatha1"> paṭṭikā sūkarantanti, duvidhaṃ kāyabandhanaṃ.</p>

<p rend="gathalast">rajjukā dussapaṭṭādi, sabbaṃ tassānulomikaṃ..</p>

<p rend="hangnum" n="3056"><hi rend="paranum">3056</hi><hi rend="dot">.</hi></p>

<p rend="gatha1"> murajaṃ maddavīṇañca, deḍḍubhañca kalābukaṃ.</p>

<p rend="gathalast">rajjuyo na ca vaṭṭanti, purimā dvedasā siyuṃ..</p>

<p rend="hangnum" n="3057"><hi rend="paranum">3057</hi><hi rend="dot">.</hi></p>

<p rend="gatha1"> dasā pāmaṅgasaṇṭhānā, niddiṭṭhā kāyabandhane.</p>

<p rend="gathalast">ekā dviticatasso vā, vaṭṭanti na tato paraṃ..</p>

<p rend="hangnum" n="3058"><hi rend="paranum">3058</hi><hi rend="dot">.</hi></p>

<p rend="gatha1"> ekarajjumayaṃ vuttaṃ, muninā kāyabandhanaṃ.</p>

<p rend="gathalast">tañca pāmaṅgasaṇṭhānaṃ, ekampi ca na vaṭṭati..</p>

<p rend="hangnum" n="3059"><hi rend="paranum">3059</hi><hi rend="dot">.</hi></p>

<p rend="gatha1"> rajjuke ekato katvā, bahū ekāya rajjuyā.</p>

<p rend="gathalast">nirantarañhi veṭhetvā, kataṃ vaṭṭati bandhituṃ..</p>

<p rend="hangnum" n="3060"><hi rend="paranum">3060</hi><hi rend="dot">.</hi></p>

<p rend="gatha1"> dantakaṭṭhavisāṇaṭṭhi-lohaveḷunaḷabbhavā.</p>

<p rend="gathalast">jatusaṅkhamayāsutta-phalajā vidhakā matā..</p>

<p rend="hangnum" n="3061"><hi rend="paranum">3061</hi><hi rend="dot">.</hi></p>

<p rend="gatha1"> kāyabandhanavidhepi, vikāro na ca vaṭṭati.</p>

<p rend="gathalast">tattha tattha pariccheda-lekhāmattaṃ tu vaṭṭati..</p>

<p rend="hangnum" n="3062"><hi rend="paranum">3062</hi><hi rend="dot">.</hi></p>

<p rend="gatha1"> mālākammalatākamma-nānārūpavicittitā<pb ed="V" n="0.0259"/>.</p>

<p rend="gathalast">na ca vaṭṭati bhikkhūnaṃ, añjanī janarañjanī..</p>

<p rend="hangnum" n="3063"><hi rend="paranum">3063</hi><hi rend="dot">.</hi></p>

<p rend="gatha1"> tādisaṃ pana ghaṃsitvā, veṭhetvā suttakena vā.</p>

<p rend="gathalast">vaḷañjantassa bhikkhussa, na doso koci vijjati..</p>

<p rend="hangnum" n="3064"><hi rend="paranum">3064</hi><hi rend="dot">.</hi></p>

<p rend="gatha1"> vaṭṭā vā caturassā vā, aṭṭhaṃsā vāpi añjanī.</p>

<p rend="gathalast">vaṭṭatevāti niddiṭṭhā, vaṇṇamaṭṭhā na vaṭṭati..</p>

<p rend="hangnum" n="3065"><hi rend="paranum">3065</hi><hi rend="dot">.</hi></p>

<p rend="gatha1"> tathāñjanisalākāpi<pb ed="M" n="0.0294"/>, añjanithavikāya ca.</p>

<p rend="gathalast">nānāvaṇṇehi suttehi, cittakammaṃ na vaṭṭati..</p>

<p rend="hangnum" n="3066"><hi rend="paranum">3066</hi><hi rend="dot">.</hi></p>

<p rend="gatha1"> ekavaṇṇena suttena, sipāṭiṃ yena kenaci.</p>

<p rend="gathalast">yaṃ kiñci pana sibbetvā, vaḷañjantassa vaṭṭati..</p>

<p rend="hangnum" n="3067"><hi rend="paranum">3067</hi><hi rend="dot">.</hi></p>

<p rend="gatha1"> maṇikaṃ piḷakaṃ vāpi, pipphale ārakaṇṭake.</p>

<p rend="gathalast">ṭhapetuṃ pana yaṃ kiñci, na ca vaṭṭati bhikkhuno..</p>

<p rend="hangnum" n="3068"><hi rend="paranum">3068</hi><hi rend="dot">.</hi></p>

<p rend="gatha1"> daṇḍakepi pariccheda-lekhāmattaṃ tu vaṭṭati.</p>

<p rend="gathalast">valitvā ca nakhacchedaṃ, karontīti hi vaṭṭati..</p>

<p rend="hangnum" n="3069"><hi rend="paranum">3069</hi><hi rend="dot">.</hi></p>

<p rend="gatha1"> uttarāraṇiyaṃ vāpi, dhanuke pelladaṇḍake.</p>

<p rend="gathalast">mālākammādi yaṃ kiñci, vaṇṇamaṭṭhaṃ na vaṭṭati..</p>

<p rend="hangnum" n="3070"><hi rend="paranum">3070</hi><hi rend="dot">.</hi></p>

<p rend="gatha1"> saṇḍāse dantakaṭṭhānaṃ, tathā chedanavāsiyā.</p>

<p rend="gathalast">dvīsu passesu lohena, bandhituṃ pana vaṭṭati..</p>

<p rend="hangnum" n="3071"><hi rend="paranum">3071</hi><hi rend="dot">.</hi></p>

<p rend="gatha1"> tathā kattaradaṇḍepi, cittakammaṃ na vaṭṭati.</p>

<p rend="gathalast">vaṭṭalekhāva vaṭṭanti, ekā vā dvepi heṭṭhato..</p>

<p rend="hangnum" n="3072"><hi rend="paranum">3072</hi><hi rend="dot">.</hi></p>

<p rend="gatha1"> visāṇe nāḷiyaṃ vāpi, tathevāmaṇḍasārake.</p>

<p rend="gathalast">telabhājanake sabbaṃ, vaṇṇamaṭṭhaṃ tu vaṭṭati..</p>

<p rend="hangnum" n="3073"><hi rend="paranum">3073</hi><hi rend="dot">.</hi></p>

<p rend="gatha1"> pānīyassa uḷuṅkepi, doṇiyaṃ rajanassapi.</p>

<p rend="gathalast">ghaṭe phalakapīṭhepi, valayādhārakādike..</p>

<p rend="hangnum" n="3074"><hi rend="paranum">3074</hi><hi rend="dot">.</hi></p>

<p rend="gatha1"> tathā pattapidhāne ca, tālavaṇṭe ca bījane.</p>

<p rend="gathalast">pādapuñchaniyaṃ vāpi, sammuñjaniyameva ca..</p>

<p rend="hangnum" n="3075"><hi rend="paranum">3075</hi><hi rend="dot">.</hi></p>

<p rend="gatha1"> mañce bhūmatthare pīṭhe, bhisibimbohanesu ca.</p>

<p rend="gathalast">mālākammādikaṃ cittaṃ, sabbameva ca vaṭṭati..</p>

<p rend="hangnum" n="3076"><hi rend="paranum">3076</hi><hi rend="dot">.</hi></p>

<p rend="gatha1"> nānāmaṇimayatthambha-kavāṭadvārabhittikaṃ<pb ed="V" n="0.0260"/>.</p>

<p rend="gathalast">senāsanamanuññātaṃ, kā kathā vaṇṇamaṭṭhake..</p>

<p rend="hangnum" n="3077"><hi rend="paranum">3077</hi><hi rend="dot">.</hi></p>

<p rend="gatha1"> sovaṇṇiyaṃ <pb ed="M" n="0.0295"/> dvārakavāṭabaddhaṃ.</p>

<p rend="gatha2">suvaṇṇanānāmaṇibhittibhūmiṃ.</p>

<p rend="gatha3">na kiñci ekampi nisedhanīyaṃ.</p>

<p rend="gathalast">senāsanaṃ vaṭṭati sabbameva..</p>

<p rend="hangnum" n="3078"><hi rend="paranum">3078</hi><hi rend="dot">.</hi></p>

<p rend="gatha1"> buddhaṃ dhammañca saṅghañca, na uddissa davaṃ kare.</p>

<p rend="gathalast">mūgabbatādikaṃ neva, gaṇheyya titthiyabbataṃ..</p>

<p rend="hangnum" n="3079"><hi rend="paranum">3079</hi><hi rend="dot">.</hi></p>

<p rend="gatha1"> kāyaṃ vā aṅgajātaṃ vā, ūruṃ vā na tu dassaye.</p>

<p rend="gathalast">bhikkhunīnaṃ tu tā vāpi, na siñce udakādinā..</p>

<p rend="hangnum" n="3080"><hi rend="paranum">3080</hi><hi rend="dot">.</hi></p>

<p rend="gatha1"> vassamaññattha vuṭṭho ce, bhāgamaññattha gaṇhati.</p>

<p rend="gathalast">dukkaṭaṃ puna dātabbaṃ, gīvā naṭṭhepi jajjare..</p>

<p rend="hangnum" n="3081"><hi rend="paranum">3081</hi><hi rend="dot">.</hi></p>

<p rend="gatha1"> codito so sace tehi, bhikkhūhi na dadeyyataṃ.</p>

<p rend="gathalast">dhuranikkhepane tesaṃ, bhaṇḍaggheneva kāraye..</p>

<p rend="hangnum" n="3082"><hi rend="paranum">3082</hi><hi rend="dot">.</hi></p>

<p rend="gatha1"> akappiyasamādānaṃ, karoto hoti dukkaṭaṃ.</p>

<p rend="gathalast">davā silaṃ pavijjhanto, dukkaṭā na ca muccati..</p>

<p rend="hangnum" n="3083"><hi rend="paranum">3083</hi><hi rend="dot">.</hi></p>

<p rend="gatha1"> gihīgopakadānasmiṃ, na doso koci gaṇhato.</p>

<p rend="gathalast">paricchedanayo vutto, saṅghacetiyasantake..</p>

<p rend="hangnum" n="3084"><hi rend="paranum">3084</hi><hi rend="dot">.</hi></p>

<p rend="gatha1"> yānaṃ purisasaṃyuttaṃ, hatthavaṭṭakameva vā.</p>

<p rend="gathalast">pāṭaṅkiñca gilānassa, vaṭṭatevābhirūhituṃ..</p>

<p rend="hangnum" n="3085"><hi rend="paranum">3085</hi><hi rend="dot">.</hi></p>

<p rend="gatha1"> na ca bhikkhuniyā saddhiṃ, sampayojeyya kiñcipi.</p>

<p rend="gathalast">dukkaṭaṃ bhikkhuniṃ rāgā, obhāsentassa bhikkhuno..</p>

<p rend="hangnum" n="3086"><hi rend="paranum">3086</hi><hi rend="dot">.</hi></p>

<p rend="gatha1"> bhikkhunīnaṃ have bhikkhu, pātimokkhaṃ na uddise.</p>

<p rend="gathalast">āpattiṃ vā sace tāsaṃ, paṭiggaṇheyya dukkaṭaṃ..</p>

<p rend="hangnum" n="3087"><hi rend="paranum">3087</hi><hi rend="dot">.</hi></p>

<p rend="gatha1"> attano paribhogatthaṃ, dinnamaññassa kassaci.</p>

<p rend="gathalast">paribhogamakatvāva, dadato pana dukkaṭaṃ..</p>

<p rend="hangnum" n="3088"><hi rend="paranum">3088</hi><hi rend="dot">.</hi></p>

<p rend="gatha1"> asappāyaṃ <pb ed="M" n="0.0296"/> sace sabbaṃ, apanetumpi vaṭṭati.</p>

<p rend="gathalast">aggaṃ gahetvā dātuṃ vā, pattādīsupyayaṃ nayo..</p>

<p rend="hangnum" n="3089"><hi rend="paranum">3089</hi><hi rend="dot">.</hi></p>

<p rend="gatha1"> pañcavaggūpasampadā<pb ed="V" n="0.0261"/>, guṇaṅguṇaupāhanā.</p>

<p rend="gathalast">cammatthāro dhuvanhānaṃ, majjhadese na vaṭṭati..</p>

<p rend="hangnum" n="3090"><hi rend="paranum">3090</hi><hi rend="dot">.</hi></p>

<p rend="gatha1"> sambādhassa ca sāmantā, satthakammaṃ duvaṅgulā.</p>

<p rend="gathalast">vāritaṃ, vatthikammampi, sambādheyeva satthunā..</p>

<p rend="hangnum" n="3091"><hi rend="paranum">3091</hi><hi rend="dot">.</hi></p>

<p rend="gatha1"> paṇṇāni ajjukādīnaṃ, loṇaṃ vā uṇhayāguyā.</p>

<p rend="gathalast">pakkhipitvāna pākatthaṃ, cāletuṃ na ca vaṭṭati..</p>

<p rend="hangnum" n="3092"><hi rend="paranum">3092</hi><hi rend="dot">.</hi></p>

<p rend="gatha1"> sace parisamaññassa, upaḷāleti dukkaṭaṃ.</p>

<p rend="gathalast">tattha cādīnavaṃ tassa, vattuṃ pana ca vaṭṭati..</p>

<p rend="hangnum" n="3093"><hi rend="paranum">3093</hi><hi rend="dot">.</hi></p>

<p rend="gatha1"> ‘‘makkhanaṃ gūthamuttehi, gatena nhāyituṃ viya.</p>

<p rend="gathalast">kataṃ nissāya dussīlaṃ, tayā viharatā’’ti ca..</p>

<p rend="hangnum" n="3094"><hi rend="paranum">3094</hi><hi rend="dot">.</hi></p>

<p rend="gatha1"> bhattagge yāgupāne ca, antogāme ca vīthiyaṃ.</p>

<p rend="gathalast">andhakāre anāvajjo, ekāvatto ca byāvaṭo..</p>

<p rend="hangnum" n="3095"><hi rend="paranum">3095</hi><hi rend="dot">.</hi></p>

<p rend="gatha1"> sutto khādañca bhuñjanto, vaccaṃ muttampi vā karaṃ.</p>

<p rend="gathalast">vandanā terasannaṃ tu, ayuttatthena vāritā..</p>

<p rend="hangnum" n="3096"><hi rend="paranum">3096</hi><hi rend="dot">.</hi></p>

<p rend="gatha1"> naggo anupasampanno, nānāsaṃvāsakopi ca.</p>

<p rend="gathalast">yo pacchā upasampanno, ukkhitto mātugāmako..</p>

<p rend="hangnum" n="3097"><hi rend="paranum">3097</hi><hi rend="dot">.</hi></p>

<p rend="gatha1"> ekādasa abhabbā ca, garukaṭṭhā ca pañcime.</p>

<p rend="gathalast">vandato dukkaṭaṃ vuttaṃ, bāvīsati ca puggale..</p>

<p rend="hangnum" n="3098"><hi rend="paranum">3098</hi><hi rend="dot">.</hi></p>

<p rend="gatha1"> yo pure upasampanno, nānāsaṃvāsavuḍḍhako.</p>

<p rend="gathalast">dhammavādī ca sambuddho, vandanīyā tayo ime..</p>

<p rend="hangnum" n="3099"><hi rend="paranum">3099</hi><hi rend="dot">.</hi></p>

<p rend="gatha1"> tajjanādikate ettha, caturo pana puggale.</p>

<p rend="gathalast">vandatopi anāpatti, tehi kammañca kubbato..</p>

<p rend="hangnum" n="3100"><hi rend="paranum">3100</hi><hi rend="dot">.</hi></p>

<p rend="gatha1"> adhiṭṭhānaṃ <pb ed="M" n="0.0297"/> panekassa, dvinnaṃ vā tiṇṇameva vā.</p>

<p rend="gathalast">diṭṭhāvikammamuddiṭṭhaṃ, tato uddhaṃ nivāraṇaṃ..</p>

<p rend="hangnum" n="3101"><hi rend="paranum">3101</hi><hi rend="dot">.</hi></p>

<p rend="gatha1"> sandiṭṭho hoti sambhatto, jīvatālapitopi ca.</p>

<p rend="gathalast">gahitattamano hoti, vissāso pañcadhā siyā..</p>

<p rend="hangnum" n="3102"><hi rend="paranum">3102</hi><hi rend="dot">.</hi></p>

<p rend="gatha1"> sīladiṭṭhivipatti ca, ācārājīvasambhavā.</p>

<p rend="gathalast">vipattiyo catassova, vuttā ādiccabandhunā..</p>

<p rend="hangnum" n="3103"><hi rend="paranum">3103</hi><hi rend="dot">.</hi></p>

<p rend="gatha1"> tattha <pb ed="V" n="0.0262"/> appaṭikammā ca, yā ca vuṭṭhānagāminī.</p>

<p rend="gathalast">āpattiyo duve <hi rend="bold">sīla-vipattī</hi>ti pakāsitā..</p>

<p rend="hangnum" n="3104"><hi rend="paranum">3104</hi><hi rend="dot">.</hi></p>

<p rend="gatha1"> antaggāhikadiṭṭhi ca, yā diṭṭhi dasavatthukā.</p>

<p rend="gathalast">ayaṃ <hi rend="bold">diṭṭhivipattī</hi>ti, duvidhā diṭṭhi dīpitā..</p>

<p rend="hangnum" n="3105"><hi rend="paranum">3105</hi><hi rend="dot">.</hi></p>

<p rend="gatha1"> desanāgāminikā yā ca, pañca thullaccayādikā.</p>

<p rend="gathalast">vuttā<hi rend="bold">cāravipattī</hi>ti, ācārakusalena sā..</p>

<p rend="hangnum" n="3106"><hi rend="paranum">3106</hi><hi rend="dot">.</hi></p>

<p rend="gatha1"> kuhanādippavatto hi, <hi rend="bold">micchājīvo</hi>ti dīpito.</p>

<p rend="gathalast">ājīvapaccayāpatti, chabbidhāti pakāsitā..</p>

<p rend="hangnum" n="3107"><hi rend="paranum">3107</hi><hi rend="dot">.</hi></p>

<p rend="gatha1"> kammunā laddhisīmāhi, nānāsaṃvāsakā tayo.</p>

<p rend="gathalast">ukkhitto tividho kamma-nānāsaṃvāsako mato..</p>

<p rend="hangnum" n="3108"><hi rend="paranum">3108</hi><hi rend="dot">.</hi></p>

<p rend="gatha1"> adhammavādipakkhasmiṃ, nisinnova vicintiyaṃ.</p>

<p rend="gathalast">‘‘dhammavādī panete’’ti, uppanne pana mānase..</p>

<p rend="hangnum" n="3109"><hi rend="paranum">3109</hi><hi rend="dot">.</hi></p>

<p rend="gatha1"> nānāsaṃvāsako nāma, laddhiyāyaṃ pakāsito.</p>

<p rend="gathalast">tatraṭṭho pana so dvinnaṃ, kammaṃ kopeti saṅghikaṃ..</p>

<p rend="hangnum" n="3110"><hi rend="paranum">3110</hi><hi rend="dot">.</hi></p>

<p rend="gatha1"> bahisīmāgato sīmā-nānāsaṃvāsako mato.</p>

<p rend="gathalast">nānāsaṃvāsakā evaṃ, tayo vuttā mahesinā..</p>

<p rend="hangnum" n="3111"><hi rend="paranum">3111</hi><hi rend="dot">.</hi></p>

<p rend="gatha1"> cuto anupasampanno, nānāsaṃvāsakā tayo.</p>

<p rend="gathalast">bhikkhūnekādasābhabbā, asaṃvāsā ime siyuṃ..</p>

<p rend="hangnum" n="3112"><hi rend="paranum">3112</hi><hi rend="dot">.</hi></p>

<p rend="gatha1"> asaṃvāsassa <pb ed="M" n="0.0298"/> sabbassa, tathā kammārahassa ca.</p>

<p rend="gathalast">saṅghe ummattakādīnaṃ, paṭikkhepo na rūhati..</p>

<p rend="hangnum" n="3113"><hi rend="paranum">3113</hi><hi rend="dot">.</hi></p>

<p rend="gatha1"> sasaṃvāsekasīmaṭṭha-pakatattassa bhikkhuno.</p>

<p rend="gathalast">vacanena paṭikkhepo, rūhatānantarassapi..</p>

<p rend="hangnum" n="3114"><hi rend="paranum">3114</hi><hi rend="dot">.</hi></p>

<p rend="gatha1"> bhikkhu āpajjatāpattiṃ, ākārehi panacchahi.</p>

<p rend="gathalast">vuttā samaṇakappā ca, pañca, pañca visuddhiyo..</p>

<p rend="hangnum" n="3115"><hi rend="paranum">3115</hi><hi rend="dot">.</hi></p>

<p rend="gatha1"> nidānaṃ puggalaṃ vatthuṃ, vidhiṃ paññattiyā pana.</p>

<p rend="gathalast">vipattāpattanāpatti, samuṭṭhānanayampi ca..</p>

<p rend="hangnum" n="3116"><hi rend="paranum">3116</hi><hi rend="dot">.</hi></p>

<p rend="gatha1"> vajjakammakriyāsaññā, cittāṇattividhiṃ pana.</p>

<p rend="gathalast">tathevaṅgavidhānañca, vedanā kusalattikaṃ..</p>

<p rend="hangnum" n="3117"><hi rend="paranum">3117</hi><hi rend="dot">.</hi></p>

<p rend="gatha1"> sattarasavidhaṃ <pb ed="V" n="0.0263"/> etaṃ, dassetvā lakkhaṇaṃ budho.</p>

<p rend="gathalast">sikkhāpadesu yojeyya, tattha tattha yathārahaṃ..</p>

<p rend="hangnum" n="3118"><hi rend="paranum">3118</hi><hi rend="dot">.</hi></p>

<p rend="gatha1"> <hi rend="bold">nidānaṃ</hi> tattha vesālī, tathā rājagahaṃ puraṃ.</p>

<p rend="gathalast">sāvatthāḷavi kosambī, sakkabhaggā pakāsitā..</p>

<p rend="hangnum" n="3119"><hi rend="paranum">3119</hi><hi rend="dot">.</hi></p>

<p rend="gatha1"> dasa vesāliyā vuttā, ekavīsaṃ giribbaje.</p>

<p rend="gathalast">satāni hi cha ūnāni, tīṇi sāvatthiyā siyuṃ..</p>

<p rend="hangnum" n="3120"><hi rend="paranum">3120</hi><hi rend="dot">.</hi></p>

<p rend="gatha1"> cha panāḷaviyaṃ vuttā, aṭṭha kosambiyaṃ katā.</p>

<p rend="gathalast">aṭṭha sakkesu paññattā, tayo bhagge pakāsitā..</p>

<p rend="hangnum" n="3121"><hi rend="paranum">3121</hi><hi rend="dot">.</hi></p>

<p rend="gatha1"> tevīsatividhā vuttā, sudinnadhaniyādayo.</p>

<p rend="gathalast">bhikkhūnaṃ pātimokkhasmiṃ, ādikammikapuggalā..</p>

<p rend="hangnum" n="3122"><hi rend="paranum">3122</hi><hi rend="dot">.</hi></p>

<p rend="gatha1"> bhikkhunīnaṃ tathā pāti-mokkhasmiṃ ādikammikā.</p>

<p rend="gathalast">thullanandādayo satta, sabbe tiṃsa bhavanti te..</p>

<p rend="hangnum" n="3123"><hi rend="paranum">3123</hi><hi rend="dot">.</hi></p>

<p rend="gatha1"> taruṃ <pb ed="M" n="0.0299"/> timūlaṃ navapattamenaṃ.</p>

<p rend="gatha2">dvayaṅkuraṃ sattaphalaṃ chapupphaṃ.</p>

<p rend="gatha3">jānāti yo dvippabhavaṃ dvisākhaṃ.</p>

<p rend="gathalast">jānāti paññattimasesato so..</p>

<p rend="hangnum" n="3124"><hi rend="paranum">3124</hi><hi rend="dot">.</hi></p>

<p rend="gatha1"> iti paramamimaṃ vinicchayaṃ.</p>

<p rend="gatha2">madhurapadatthamanākulaṃ tu yo.</p>

<p rend="gatha3">paṭhati suṇati pucchate ca so.</p>

<p rend="gathalast">bhavatupālisamo vinicchaye..</p>

<p rend="centre">iti vinayavinicchaye pakiṇṇakavinicchayakathā samattā.</p>

<p rend="subhead">kammaṭṭhānabhāvanāvidhānakathā</p>

<p rend="hangnum" n="3125"><hi rend="paranum">3125</hi><hi rend="dot">.</hi></p>

<p rend="gatha1"> pāmokkhe pātimokkhasmiṃ, mukhe mokkhappavesane.</p>

<p rend="gathalast">sabbadukkhakkhaye vutte, vuttamevitarattayaṃ..</p>

<p rend="hangnum" n="3126"><hi rend="paranum">3126</hi><hi rend="dot">.</hi></p>

<p rend="gatha1"> idaṃ <pb ed="V" n="0.0264"/> catubbidhaṃ sīlaṃ, ñatvā tattha patiṭṭhito.</p>

<p rend="gathalast">samādhiṃ puna bhāvetvā, paññāya parimuccati..</p>

<p rend="hangnum" n="3127"><hi rend="paranum">3127</hi><hi rend="dot">.</hi></p>

<p rend="gatha1"> dasānussatiyo vuttā, kasiṇā ca dasāsubhā.</p>

<p rend="gathalast">catasso appamaññāyo, tathāruppā paradvayaṃ..</p>

<p rend="hangnum" n="3128"><hi rend="paranum">3128</hi><hi rend="dot">.</hi></p>

<p rend="gatha1"> iccevaṃ pana sabbampi, cattālīsavidhaṃ siyā.</p>

<p rend="gathalast">kammaṭṭhānaṃ samuddiṭṭhaṃ, mammaṭṭhānaṃ manobhuno..</p>

<p rend="hangnum" n="3129"><hi rend="paranum">3129</hi><hi rend="dot">.</hi></p>

<p rend="gatha1"> upacārappanāto ca, jhānabhedā atikkamā.</p>

<p rend="gathalast">vaḍḍhanāvaḍḍhanā cāpi, tathārammaṇabhūmito..</p>

<p rend="hangnum" n="3130"><hi rend="paranum">3130</hi><hi rend="dot">.</hi></p>

<p rend="gatha1"> gahaṇā paccayā bhiyyo, tathā cariyānukūlato.</p>

<p rend="gathalast">viseso ayametesu, viññātabbo vibhāvinā..</p>

<p rend="hangnum" n="3131"><hi rend="paranum">3131</hi><hi rend="dot">.</hi></p>

<p rend="gatha1"> aṭṭhānussatiyo <pb ed="M" n="0.0300"/> saññā-vavatthānañca tatthime.</p>

<p rend="gathalast">upacāravahā, sesā, tiṃsa jhānavahā matā..</p>

<p rend="hangnum" n="3132"><hi rend="paranum">3132</hi><hi rend="dot">.</hi></p>

<p rend="gatha1"> paṭhamajjhānikā tattha, asubhā kāyagatāsati.</p>

<p rend="gathalast">ānāpānañca kasiṇā, catukkajjhānikā ime..</p>

<p rend="hangnum" n="3133"><hi rend="paranum">3133</hi><hi rend="dot">.</hi></p>

<p rend="gatha1"> tikajjhānāni tissova, appamaññātha pacchimā.</p>

<p rend="gathalast">cattāropi ca āruppā, catutthajjhānikā matā..</p>

<p rend="hangnum" n="3134"><hi rend="paranum">3134</hi><hi rend="dot">.</hi></p>

<p rend="gatha1"> atikkamo dvidhā vutto, aṅgārammaṇatopi ca.</p>

<p rend="gathalast">catukkatikajhānesu, aṅgātikkamatā matā..</p>

<p rend="hangnum" n="3135"><hi rend="paranum">3135</hi><hi rend="dot">.</hi></p>

<p rend="gatha1"> catutthā appamaññāpi, aṅgātikkamato siyā.</p>

<p rend="gathalast">ārammaṇamatikkamma, āruppā pana jāyare..</p>

<p rend="hangnum" n="3136"><hi rend="paranum">3136</hi><hi rend="dot">.</hi></p>

<p rend="gatha1"> kasiṇāni dasevettha, vaḍḍhetabbāni yoginā.</p>

<p rend="gathalast">sesaṃ pana ca sabbampi, na vaḍḍhetabbameva taṃ..</p>

<p rend="hangnum" n="3137"><hi rend="paranum">3137</hi><hi rend="dot">.</hi></p>

<p rend="gatha1"> nimittārammaṇā tattha, kasiṇā ca dasāsubhā.</p>

<p rend="gathalast">kāye satānāpānañca, bāvīsati bhavantime..</p>

<p rend="hangnum" n="3138"><hi rend="paranum">3138</hi><hi rend="dot">.</hi></p>

<p rend="gatha1"> sesānussatiyo aṭṭha, saññā dhātuvavatthanaṃ.</p>

<p rend="gathalast">viññāṇaṃ nevasaññā ca, dasa dve bhāvagocarā..</p>

<p rend="hangnum" n="3139"><hi rend="paranum">3139</hi><hi rend="dot">.</hi></p>

<p rend="gatha1"> catasso appamaññāyo, dve ca āruppamānasā.</p>

<p rend="gathalast">ime dhammā viniddiṭṭhā, cha navattabbagocarā..</p>

<p rend="hangnum" n="3140"><hi rend="paranum">3140</hi><hi rend="dot">.</hi></p>

<p rend="gatha1"> dasāsubhā <pb ed="V" n="0.0265"/> paṭikkūla-saññā kāyagatāsati.</p>

<p rend="gathalast">devesu na pavattanti, dvādasevāti bhūmito..</p>

<p rend="hangnum" n="3141"><hi rend="paranum">3141</hi><hi rend="dot">.</hi></p>

<p rend="gatha1"> tāni dvādasa bhiyyo ca, ānāpānasatīpi ca.</p>

<p rend="gathalast">sabbaso terasa vāpi, brahmaloke na jāyare..</p>

<p rend="hangnum" n="3142"><hi rend="paranum">3142</hi><hi rend="dot">.</hi></p>

<p rend="gatha1"> ṭhapetvā caturāruppe, arūpāvacare kira.</p>

<p rend="gathalast">aññe pana na jāyanti, sabbe jāyanti mānuse..</p>

<p rend="hangnum" n="3143"><hi rend="paranum">3143</hi><hi rend="dot">.</hi></p>

<p rend="gatha1"> catutthaṃ kasiṇaṃ hitvā, kasiṇā ca dasāsubhā.</p>

<p rend="gathalast">diṭṭheneva gahetabbā, pubbabhāge bhavanti te..</p>

<p rend="hangnum" n="3144"><hi rend="paranum">3144</hi><hi rend="dot">.</hi></p>

<p rend="gatha1"> ānāpānañca <pb ed="M" n="0.0301"/> phuṭṭhena, diṭṭhena tacapañcakaṃ.</p>

<p rend="gathalast">māluto diṭṭhaphuṭṭhena, sutena cettha sesakaṃ..</p>

<p rend="hangnum" n="3145"><hi rend="paranum">3145</hi><hi rend="dot">.</hi></p>

<p rend="gatha1"> ākāsakasiṇañcettha, ṭhapetvā kasiṇā nava.</p>

<p rend="gathalast">paṭhamāruppacittassa, paccayā pana jāyare..</p>

<p rend="hangnum" n="3146"><hi rend="paranum">3146</hi><hi rend="dot">.</hi></p>

<p rend="gatha1"> bhavanti hi abhiññāṇaṃ, kasiṇāni dasāpi ca.</p>

<p rend="gathalast">tissopi appamaññāyo, catutthassa tu paccayā..</p>

<p rend="hangnum" n="3147"><hi rend="paranum">3147</hi><hi rend="dot">.</hi></p>

<p rend="gatha1"> heṭṭhimaheṭṭhimāruppaṃ, parassa ca parassa ca.</p>

<p rend="gathalast">nevasaññā nirodhassa, paccayoti pakāsitā..</p>

<p rend="hangnum" n="3148"><hi rend="paranum">3148</hi><hi rend="dot">.</hi></p>

<p rend="gatha1"> sabbe sukhavihārassa, bhavanissaraṇassa ca.</p>

<p rend="gathalast">tathā bhavasukhānañca, paccayāti ca dīpitā..</p>

<p rend="hangnum" n="3149"><hi rend="paranum">3149</hi><hi rend="dot">.</hi></p>

<p rend="gatha1"> asubhā dasa viññeyyā, tathā kāyagatāsati.</p>

<p rend="gathalast">anukūlā ime rāga-caritassa visesato..</p>

<p rend="hangnum" n="3150"><hi rend="paranum">3150</hi><hi rend="dot">.</hi></p>

<p rend="gatha1"> catasso appamaññāyo, savaṇṇakasiṇā tathā.</p>

<p rend="gathalast">anukūlā ime dosa-caritassa pakāsitā..</p>

<p rend="hangnum" n="3151"><hi rend="paranum">3151</hi><hi rend="dot">.</hi></p>

<p rend="gatha1"> vitakkacaritassāpi, mohappakatinopi ca.</p>

<p rend="gathalast">ānāpānasatekāva, sappāyāti vibhāvitā..</p>

<p rend="hangnum" n="3152"><hi rend="paranum">3152</hi><hi rend="dot">.</hi></p>

<p rend="gatha1"> saññā ceva vavatthānaṃ, maraṇūpasame sati.</p>

<p rend="gathalast">paññāpakatino ete, anukūlāti dīpitā..</p>

<p rend="hangnum" n="3153"><hi rend="paranum">3153</hi><hi rend="dot">.</hi></p>

<p rend="gatha1"> ādianussaticchakkaṃ, saddhācaritavaṇṇitaṃ.</p>

<p rend="gathalast">āruppā kasiṇā sesā, dasa sabbānurūpakā..</p>

<p rend="hangnum" n="3154"><hi rend="paranum">3154</hi><hi rend="dot">.</hi></p>

<p rend="gatha1"> evaṃ <pb ed="V" n="0.0266"/> pabhedato ñatvā, kammaṭṭhānāni paṇḍito.</p>

<p rend="gathalast">cariyāyānukūlaṃ tu, tesu yaṃ attano pana..</p>

<p rend="hangnum" n="3155"><hi rend="paranum">3155</hi><hi rend="dot">.</hi></p>

<p rend="gatha1"> taṃ gahetvāna medhāvī, daḷhaṃ kalyāṇamittako.</p>

<p rend="gathalast">ucchedaṃ palibodhānaṃ, katvā paṭhamameva ca..</p>

<p rend="hangnum" n="3156"><hi rend="paranum">3156</hi><hi rend="dot">.</hi></p>

<p rend="gatha1"> anurūpe vasantena, vihāre dosavajjite.</p>

<p rend="gathalast">bhāvetvā paṭhamādīni, jhānāni pana sabbaso..</p>

<p rend="hangnum" n="3157"><hi rend="paranum">3157</hi><hi rend="dot">.</hi></p>

<p rend="gatha1"> tato <pb ed="M" n="0.0302"/> vuṭṭhāya sappañño, jhānamhā paṭhamādito.</p>

<p rend="gathalast">nāmarūpavavatthānaṃ, katvā kaṅkhaṃ vitīriya..</p>

<p rend="hangnum" n="3158"><hi rend="paranum">3158</hi><hi rend="dot">.</hi></p>

<p rend="gatha1"> upaklese amaggoti, dasobhāsādayo pana.</p>

<p rend="gathalast">maggo vipassanāñāṇaṃ, iti jānāti paṇḍito..</p>

<p rend="hangnum" n="3159"><hi rend="paranum">3159</hi><hi rend="dot">.</hi></p>

<p rend="gatha1"> tiṇṇaṃ tesaṃ vavatthāne, kate ettāvatā pana.</p>

<p rend="gathalast">tiṇṇaṃ pana ca saccānaṃ, vavatthānaṃ kataṃ siyā..</p>

<p rend="hangnum" n="3160"><hi rend="paranum">3160</hi><hi rend="dot">.</hi></p>

<p rend="gatha1"> udayabbayabhaṅgā ca, bhayādīnavanibbidā.</p>

<p rend="gathalast">muñcitukamyatāñāṇaṃ, paṭisaṅkhānupassanā..</p>

<p rend="hangnum" n="3161"><hi rend="paranum">3161</hi><hi rend="dot">.</hi></p>

<p rend="gatha1"> saṅkhārupekkhāñāṇañca, navamaṃ saccānulomikaṃ.</p>

<p rend="gathalast">ayaṃ ‘‘paṭipadāñāṇa-dassana’’nti pakāsitā..</p>

<p rend="hangnum" n="3162"><hi rend="paranum">3162</hi><hi rend="dot">.</hi></p>

<p rend="gatha1"> tato gotrabhucittassa, samanantarameva ca.</p>

<p rend="gathalast">santimārammaṇaṃ katvā, jāyate ñāṇadassanaṃ..</p>

<p rend="hangnum" n="3163"><hi rend="paranum">3163</hi><hi rend="dot">.</hi></p>

<p rend="gatha1"> ‘‘ñāṇadassanasuddhī’’ti, idaṃ ñāṇaṃ pakāsitaṃ.</p>

<p rend="gathalast">paccavekkhaṇapariyantaṃ, phalaṃ tassānujāyate..</p>

<p rend="hangnum" n="3164"><hi rend="paranum">3164</hi><hi rend="dot">.</hi></p>

<p rend="gatha1"> teneva ca upāyena, bhāvento so punappunaṃ.</p>

<p rend="gathalast">pāpuṇāti yathā bhikkhu, sesamaggaphalāni ca..</p>

<p rend="hangnum" n="3165"><hi rend="paranum">3165</hi><hi rend="dot">.</hi></p>

<p rend="gatha1"> iccevamaccantamavecca dhammaṃ.</p>

<p rend="gatha2">viddhaṃsayitvākusalaṃ asesaṃ.</p>

<p rend="gatha3">visosayitvāna tayo bhave so.</p>

<p rend="gathalast">upeti santiṃ nirupādisesaṃ..</p>

<p rend="hangnum" n="3166"><hi rend="paranum">3166</hi><hi rend="dot">.</hi></p>

<p rend="gatha1"> viññāsakkamato vāpi, pubbāparavasena vā.</p>

<p rend="gathalast">yadi akkharabandhe vā, ayuttaṃ viya dissati..</p>

<p rend="hangnum" n="3167"><hi rend="paranum">3167</hi><hi rend="dot">.</hi></p>

<p rend="gatha1"> taṃ <pb ed="V" n="0.0267"/> tathā na gahetabbaṃ, gahetabbamadosato.</p>

<p rend="gathalast">mayā upaparikkhitvā, katattā pana sabbaso..</p>

<p rend="hangnum" n="3168"><hi rend="paranum">3168</hi><hi rend="dot">.</hi></p>

<p rend="gatha1"> seṭṭhassa <pb ed="M" n="0.0303"/> coḷaraṭṭhassa, nābhibhūte nirākule.</p>

<p rend="gathalast">sabbassa pana lokassa, gāme sampiṇḍite viya..</p>

<p rend="hangnum" n="3169"><hi rend="paranum">3169</hi><hi rend="dot">.</hi></p>

<p rend="gatha1"> kadalīsālatālucchu-nāḷikeravanākule.</p>

<p rend="gathalast">kamaluppalasañchanna-salilāsayasobhite..</p>

<p rend="hangnum" n="3170"><hi rend="paranum">3170</hi><hi rend="dot">.</hi></p>

<p rend="gatha1"> kāverijalasampāta-paribhūtamahītale.</p>

<p rend="gathalast">iddhe sabbaṅgasampanne, maṅgale bhūtamaṅgale..</p>

<p rend="hangnum" n="3171"><hi rend="paranum">3171</hi><hi rend="dot">.</hi></p>

<p rend="gatha1"> pavarākārapākāra-parikhāparivārite.</p>

<p rend="gathalast">vihāre veṇhudāsassa, dassanīye manorame..</p>

<p rend="hangnum" n="3172"><hi rend="paranum">3172</hi><hi rend="dot">.</hi></p>

<p rend="gatha1"> tīrantaruhavātira-tarurājavirājite.</p>

<p rend="gathalast">nānādijagaṇārāme, nānārāmamanorame..</p>

<p rend="hangnum" n="3173"><hi rend="paranum">3173</hi><hi rend="dot">.</hi></p>

<p rend="gatha1"> cārupaṅkajasaṃkiṇṇa-taḷākasamalaṅkate.</p>

<p rend="gathalast">surasodakasampuṇṇa-varakūpopasobhite..</p>

<p rend="hangnum" n="3174"><hi rend="paranum">3174</hi><hi rend="dot">.</hi></p>

<p rend="gatha1"> vicitravipulaccugga-varamaṇḍapamaṇḍite.</p>

<p rend="gathalast">āvāsehi canekehi, accantamupasobhite..</p>

<p rend="hangnum" n="3175"><hi rend="paranum">3175</hi><hi rend="dot">.</hi></p>

<p rend="gatha1"> uppatena ca thūpena, bhetvāva dharaṇītalaṃ.</p>

<p rend="gathalast">jitvāvāvahasantena, kelāsasikharaṃ kharaṃ..</p>

<p rend="hangnum" n="3176"><hi rend="paranum">3176</hi><hi rend="dot">.</hi></p>

<p rend="gatha1"> saradambudasaṅkāse, dassanīye samussite.</p>

<p rend="gathalast">pasādajanane ramme, pāsāde vasatā mayā..</p>

<p rend="hangnum" n="3177"><hi rend="paranum">3177</hi><hi rend="dot">.</hi></p>

<p rend="gatha1"> vuttassa buddhasīhena, vinayassa vinicchayo.</p>

<p rend="gathalast">buddhasīhaṃ samuddissa, mama saddhivihārikaṃ..</p>

<p rend="hangnum" n="3178"><hi rend="paranum">3178</hi><hi rend="dot">.</hi></p>

<p rend="gatha1"> katoyaṃ pana bhikkhūnaṃ, hitatthāya samāsato.</p>

<p rend="gathalast">vinayassāvabodhatthaṃ, sukhenevācirena ca..</p>

<p rend="hangnum" n="3179"><hi rend="paranum">3179</hi><hi rend="dot">.</hi></p>

<p rend="gatha1"> accutaccutavikkante, kalambakulanandane.</p>

<p rend="gathalast">mahiṃ samanusāsante, āraddho ca samāpito..</p>

<p rend="hangnum" n="3180"><hi rend="paranum">3180</hi><hi rend="dot">.</hi></p>

<p rend="gatha1"> yathā siddhimayaṃ patto, antarāyaṃ vinā tathā.</p>

<p rend="gathalast">sabbe sijjhantu saṅkappā, sattānaṃ dhammasaṃyutā..</p>

<p rend="hangnum" n="3181"><hi rend="paranum">3181</hi><hi rend="dot">.</hi></p>

<p rend="gatha1"> yāva <pb ed="M" n="0.0304"/><pb ed="V" n="0.0268"/> tiṭṭhati lokasmiṃ, mandāro cārukandaro.</p>

<p rend="gathalast">tāva tiṭṭhatu buddhassa, sāsanaṃ kalisāsanaṃ..</p>

<p rend="hangnum" n="3182"><hi rend="paranum">3182</hi><hi rend="dot">.</hi></p>

<p rend="gatha1"> kāle sammā pavassantu, vassaṃ vassavalāhakā.</p>

<p rend="gathalast">pālayantu mahīpālā, dhammato sakalaṃ mahiṃ..</p>

<p rend="hangnum" n="3183"><hi rend="paranum">3183</hi><hi rend="dot">.</hi></p>

<p rend="gatha1"> imaṃ sārabhūtaṃ hitaṃ atthayuttaṃ.</p>

<p rend="gatha2">karontena pattaṃ mayā yaṃ tu puññaṃ.</p>

<p rend="gatha3">ayaṃ tena loko munindappayātaṃ.</p>

<p rend="gathalast">sivaṃ vītasokaṃ puraṃ pāpuṇātu..</p>

<p rend="centre">iti vinayavinicchaye kammaṭṭhānabhāvanāvidhānakathā</p>

<p rend="bodytext">samattā.</p>

<p rend="bodytext">iti tambapaṇṇiyena paramaveyyākaraṇena tipiṭakanayavidhikusalena paramakavijanahadayapadumavanavikasanakarena kavivaravasabhena paramaratikaravaramadhuravacanuggārena uragapurena <hi rend="bold">buddhadattena</hi> racitoyaṃ vinayavinicchayo.</p>

<p rend="centre">vinayavinicchayo samatto.</p>

<p rend="centre">.. namo tassa bhagavato arahato sammāsambuddhassa..</p>

<p rend="chapter">uttaravinicchayo</p>

<p rend="subsubhead">ganthārambhakathā</p>

<p rend="hangnum" n="1"><hi rend="paranum">1</hi><hi rend="dot">.</hi></p>

<p rend="gatha1"> sabbasattuttamaṃ <pb ed="M" n="0.0305"/><pb ed="V" n="0.0269"/> dhīraṃ, vanditvā sirasā jinaṃ.</p>

<p rend="gathalast">dhammañcādhammaviddhaṃsaṃ, gaṇamaṅgaṇanāsanaṃ..</p>

<p rend="hangnum" n="2"><hi rend="paranum">2</hi><hi rend="dot">.</hi></p>

<p rend="gatha1"> yo mayā racito sāro, vinayassa vinicchayo.</p>

<p rend="gathalast">tassa dāni karissāmi, sabbānuttaramuttaraṃ..</p>

<p rend="hangnum" n="3"><hi rend="paranum">3</hi><hi rend="dot">.</hi></p>

<p rend="gatha1"> bhaṇato paṭhato payuñjato.</p>

<p rend="gatha2">suṇato cintayato panuttaraṃ.</p>

<p rend="gatha3">paramaṃ abuddha buddhivaḍḍhanaṃ.</p>

<p rend="gathalast">vadato me niratā nibodhatha..</p>

<p rend="chapter">mahāvibhaṅgasaṅgahakathā</p>

<p rend="hangnum" n="4"><hi rend="paranum">4</hi><hi rend="dot">.</hi></p>

<p rend="gatha1"> methunaṃ <pb ed="V" n="0.0270"/> paṭisevanto, kati āpattiyo phuse.</p>

<p rend="gathalast">methunaṃ paṭisevanto, tisso āpattiyo phuse..</p>

<p rend="hangnum" n="5"><hi rend="paranum">5</hi><hi rend="dot">.</hi></p>

<p rend="gatha1"> bhave pārājikaṃ khette, yebhuyyakkhāyite pana.</p>

<p rend="gathalast">thullaccayaṃ mukhe vaṭṭa-kate vuttaṃ tu dukkaṭaṃ..</p>

<p rend="hangnum" n="6"><hi rend="paranum">6</hi><hi rend="dot">.</hi></p>

<p rend="gatha1"> adinnaṃ ādiyanto yo.</p>

<p rend="gatha2">kati āpattiyo phuse.</p>

<p rend="gatha3">adinnaṃ ādiyanto so.</p>

<p rend="gathalast">tisso āpattiyo phuse..</p>

<p rend="hangnum" n="7"><hi rend="paranum">7</hi><hi rend="dot">.</hi></p>

<p rend="gatha1"> pañcamāsagghane <pb ed="M" n="0.0306"/> vāpi, adhike vā parājayo.</p>

<p rend="gathalast">māse vā dukkaṭaṃ ūne, majjhe thullaccayaṃ tato..</p>

<p rend="hangnum" n="8"><hi rend="paranum">8</hi><hi rend="dot">.</hi></p>

<p rend="gatha1"> manussajātiṃ mārento.</p>

<p rend="gatha2">kati āpattiyo phuse.</p>

<p rend="gatha3">manussajātiṃ mārento.</p>

<p rend="gathalast">tisso āpattiyo phuse..</p>

<p rend="hangnum" n="9"><hi rend="paranum">9</hi><hi rend="dot">.</hi></p>

<p rend="gatha1"> manussamuddissopātaṃ, khaṇane dukkaṭaṃ siyā.</p>

<p rend="gathalast">dukkhe thullaccayaṃ jāte, mate pārājikaṃ siyā..</p>

<p rend="hangnum" n="10"><hi rend="paranum">10</hi><hi rend="dot">.</hi></p>

<p rend="gatha1"> asantaṃ uttariṃ dhammaṃ, vadamattūpanāyikaṃ.</p>

<p rend="gathalast">kati āpajjatāpattī? tisso āpattiyo phuse..</p>

<p rend="hangnum" n="11"><hi rend="paranum">11</hi><hi rend="dot">.</hi></p>

<p rend="gatha1"> asantaṃ uttariṃ dhammaṃ, bhaṇantassa parājayo.</p>

<p rend="gathalast">thullaccayaṃ pariyāye, ñāte, no ce tu dukkaṭaṃ..</p>

<p rend="centre">pārājikakathā.</p>

<p rend="hangnum" n="12"><hi rend="paranum">12</hi><hi rend="dot">.</hi></p>

<p rend="gatha1"> bhaṇa sukkaṃ vimocento.</p>

<p rend="gatha2">kati āpattiyo phuse.</p>

<p rend="gatha3">suṇa <pb ed="V" n="0.0271"/> sukkaṃ vimocento.</p>

<p rend="gathalast">tisso āpattiyo phuse..</p>

<p rend="hangnum" n="13"><hi rend="paranum">13</hi><hi rend="dot">.</hi></p>

<p rend="gatha1"> garukaṃ yadi ceteti, upakkamati muccati.</p>

<p rend="gathalast">dvaṅge thullaccayaṃ vuttaṃ, payoge dukkaṭaṃ siyā..</p>

<p rend="hangnum" n="14"><hi rend="paranum">14</hi><hi rend="dot">.</hi></p>

<p rend="gatha1"> ito paṭṭhāya muñcitvā, pañhāpucchanamattakaṃ.</p>

<p rend="gathalast">vissajjanavaseneva, hoti atthavinicchayo..</p>

<p rend="hangnum" n="15"><hi rend="paranum">15</hi><hi rend="dot">.</hi></p>

<p rend="gatha1"> itthiyā kāyasaṃsagge, tisso āpattiyo phuse.</p>

<p rend="gathalast">āmasantassa kāyena, kāyaṃ tu garukaṃ siyā..</p>

<p rend="hangnum" n="16"><hi rend="paranum">16</hi><hi rend="dot">.</hi></p>

<p rend="gatha1"> kāyena kāyabaddhaṃ tu, phusaṃ thullaccayaṃ phuse.</p>

<p rend="gathalast">paṭibaddhena kāyena, paṭibaddhe tu dukkaṭaṃ..</p>

<p rend="hangnum" n="17"><hi rend="paranum">17</hi><hi rend="dot">.</hi></p>

<p rend="gatha1"> itthiṃ <pb ed="M" n="0.0307"/> duṭṭhullavācāhi, tisso obhāsato siyuṃ.</p>

<p rend="gathalast">vaṇṇāvaṇṇaṃ vadaṃ dvinnaṃ, maggānaṃ garukaṃ phuse..</p>

<p rend="hangnum" n="18"><hi rend="paranum">18</hi><hi rend="dot">.</hi></p>

<p rend="gatha1"> vaṇṇādibhaññe ādissa, ubbhajāṇumadhakkhakaṃ.</p>

<p rend="gathalast">hoti thullaccayaṃ, kāya-paṭibaddhe tu dukkaṭaṃ..</p>

<p rend="hangnum" n="19"><hi rend="paranum">19</hi><hi rend="dot">.</hi></p>

<p rend="gatha1"> attakāmacariyāya, vadato vaṇṇamitthiyā.</p>

<p rend="gathalast">santike garukaṃ hoti, sace jānāti sā pana..</p>

<p rend="hangnum" n="20"><hi rend="paranum">20</hi><hi rend="dot">.</hi></p>

<p rend="gatha1"> santike paṇḍakassāpi, tassa thullaccayaṃ siyā.</p>

<p rend="gathalast">tiracchānagatassāpi, santike dukkaṭaṃ mataṃ..</p>

<p rend="hangnum" n="21"><hi rend="paranum">21</hi><hi rend="dot">.</hi></p>

<p rend="gatha1"> paṭiggaṇhanavīmaṃsā, paccāharaṇakattike.</p>

<p rend="gathalast">sañcarittaṃ samāpanne, garukaṃ niddise budho..</p>

<p rend="hangnum" n="22"><hi rend="paranum">22</hi><hi rend="dot">.</hi></p>

<p rend="gatha1"> tassa dvaṅgasamāyoge, hoti thullaccayaṃ tathā.</p>

<p rend="gathalast">aṅge sati panekasmiṃ, hoti āpatti dukkaṭaṃ..</p>

<p rend="hangnum" n="23"><hi rend="paranum">23</hi><hi rend="dot">.</hi></p>

<p rend="gatha1"> saṃyācikāya ca kuṭiṃ.</p>

<p rend="gatha2">vihārañca mahallakaṃ.</p>

<p rend="gatha3">kārāpeti sace bhikkhu.</p>

<p rend="gathalast">tisso āpattiyo phuse..</p>

<p rend="hangnum" n="24"><hi rend="paranum">24</hi><hi rend="dot">.</hi></p>

<p rend="gatha1"> payoge dukkaṭaṃ vuttaṃ, ekapiṇḍe anāgate.</p>

<p rend="gathalast">hoti thullaccayaṃ, tasmiṃ, piṇḍe garukamāgate..</p>

<p rend="hangnum" n="25"><hi rend="paranum">25</hi><hi rend="dot">.</hi></p>

<p rend="gatha1"> pārājikena <pb ed="V" n="0.0272"/> dhammena, bhikkhuṃ amūlakenidha.</p>

<p rend="gathalast">anuddhaṃseti yo tassa, tisso āpattiyo siyuṃ..</p>

<p rend="hangnum" n="26"><hi rend="paranum">26</hi><hi rend="dot">.</hi></p>

<p rend="gatha1"> okāsaṃ na ca kāretvā, hutvā cāvanacetano.</p>

<p rend="gathalast">sace codeti saṅghādi-sesena saha dukkaṭaṃ..</p>

<p rend="hangnum" n="27"><hi rend="paranum">27</hi><hi rend="dot">.</hi></p>

<p rend="gatha1"> okāsaṃ pana kāretvā, hutvā akkosacetano.</p>

<p rend="gathalast">codeti omasavāde, pācittiṃ paridīpaye..</p>

<p rend="hangnum" n="28"><hi rend="paranum">28</hi><hi rend="dot">.</hi></p>

<p rend="gatha1"> anantarasamānova<pb ed="M" n="0.0308"/>, navame aññabhāgiye.</p>

<p rend="gathalast">sabbo āpattibhedo hi, natthi kāci visesatā..</p>

<p rend="hangnum" n="29"><hi rend="paranum">29</hi><hi rend="dot">.</hi></p>

<p rend="gatha1"> saṅghassa bhedako bhikkhu, yāvatatiyakaṃ pana.</p>

<p rend="gathalast">samanubhāsanāyeva, gāhaṃ na paṭinissajaṃ..</p>

<p rend="hangnum" n="30"><hi rend="paranum">30</hi><hi rend="dot">.</hi></p>

<p rend="gatha1"> ñattiyā dukkaṭaṃ, dvīhi, kammavācāhi thullataṃ.</p>

<p rend="gathalast">kammavācāya osāne, āpatti garukaṃ siyā..</p>

<p rend="hangnum" n="31"><hi rend="paranum">31</hi><hi rend="dot">.</hi></p>

<p rend="gatha1"> bhedānuvattake ceva, dubbace kuladūsake.</p>

<p rend="gathalast">saṅghabhedakatulyova, hoti āpattinicchayo..</p>

<p rend="centre">saṅghādisesakathā.</p>

<p rend="hangnum" n="32"><hi rend="paranum">32</hi><hi rend="dot">.</hi></p>

<p rend="gatha1"> atikkamanto atirekacīvaraṃ.</p>

<p rend="gatha2">dasāhamāpajjati ekameva.</p>

<p rend="gatha3">nissaggipācittiyamekarattiṃ.</p>

<p rend="gathalast">ticīvarenāpi vinā vasanto..</p>

<p rend="hangnum" n="33"><hi rend="paranum">33</hi><hi rend="dot">.</hi></p>

<p rend="gatha1"> māsaṃ atikkamanto hi, gahetvā kālacīvaraṃ.</p>

<p rend="gathalast">ekaṃ āpajjatāpattiṃ, nissaggiyamudīritaṃ..</p>

<p rend="hangnum" n="34"><hi rend="paranum">34</hi><hi rend="dot">.</hi></p>

<p rend="gatha1"> aññātikāya yaṃ kiñci.</p>

<p rend="gatha2">purāṇacīvaraṃ pana.</p>

<p rend="gatha3">dhovāpeti sace tassa.</p>

<p rend="gathalast">honti āpattiyo duve..</p>

<p rend="hangnum" n="35"><hi rend="paranum">35</hi><hi rend="dot">.</hi></p>

<p rend="gatha1"> dhovāpeti payogasmiṃ, dukkaṭaṃ samudāhaṭaṃ.</p>

<p rend="gathalast">nissaggiyāva pācitti, hoti dhovāpite pana..</p>

<p rend="hangnum" n="36"><hi rend="paranum">36</hi><hi rend="dot">.</hi></p>

<p rend="gatha1"> aññātikāya <pb ed="V" n="0.0273"/> hatthamhā, cīvaraṃ paṭigaṇhato.</p>

<p rend="gathalast">gahaṇe dukkaṭaṃ vuttaṃ, pācitti gahite siyā..</p>

<p rend="hangnum" n="37"><hi rend="paranum">37</hi><hi rend="dot">.</hi></p>

<p rend="gatha1"> aññātakaṃ gahapatiṃ, gahapatānimeva vā.</p>

<p rend="gathalast">cīvaraṃ viññāpento dve, bhikkhu āpattiyo phuse..</p>

<p rend="hangnum" n="38"><hi rend="paranum">38</hi><hi rend="dot">.</hi></p>

<p rend="gatha1"> viññāpeti <pb ed="M" n="0.0309"/> payogasmiṃ, dukkaṭaṃ parikittitaṃ.</p>

<p rend="gathalast">viññāpite ca nissaggi, pācitti pariyāputā..</p>

<p rend="hangnum" n="39"><hi rend="paranum">39</hi><hi rend="dot">.</hi></p>

<p rend="gatha1"> bhikkhu cīvaramaññātiṃ, viññāpento taduttariṃ.</p>

<p rend="gathalast">payoge dukkaṭaṃ, viññā-pite nissaggiyaṃ phuse..</p>

<p rend="hangnum" n="40"><hi rend="paranum">40</hi><hi rend="dot">.</hi></p>

<p rend="gatha1"> aññātakaṃ kañci upāsakaṃ vā.</p>

<p rend="gatha2">upāsikaṃ vā upasaṅkamitvā.</p>

<p rend="gatha3">pubbeva hutvā pana appavārito.</p>

<p rend="gathalast">vatthe vikappaṃ paṭipajjamāno..</p>

<p rend="hangnum" n="41"><hi rend="paranum">41</hi><hi rend="dot">.</hi></p>

<p rend="gatha1"> duve āpajjatāpattī, payoge dukkaṭaṃ siyā.</p>

<p rend="gathalast">vikappaṃ pana āpanne, nissaggiyamudīritaṃ..</p>

<p rend="hangnum" n="42"><hi rend="paranum">42</hi><hi rend="dot">.</hi></p>

<p rend="gatha1"> aññātiṃ upasaṅkamma, pubbeyevappavārito.</p>

<p rend="gathalast">vikappaṃ cīvare bhikkhu, āpajjanto duve phuse..</p>

<p rend="hangnum" n="43"><hi rend="paranum">43</hi><hi rend="dot">.</hi></p>

<p rend="gatha1"> tathātirekatikkhattuṃ, codanāya ca bhikkhu ce.</p>

<p rend="gathalast">gantvātirekachakkhattuṃ, ṭhānenapi ca cīvaraṃ..</p>

<p rend="hangnum" n="44"><hi rend="paranum">44</hi><hi rend="dot">.</hi></p>

<p rend="gatha1"> nipphādeti sace tassa, honti āpattiyo duve.</p>

<p rend="gathalast">payoge dukkaṭaṃ, tassa, lābhe nissaggiyaṃ siyā..</p>

<p rend="centre">kathinavaggo paṭhamo.</p>

<p rend="hangnum" n="45"><hi rend="paranum">45</hi><hi rend="dot">.</hi></p>

<p rend="gatha1"> dosā kosiyavaggassa, dvedveādīsu pañcasu.</p>

<p rend="gathalast">payoge dukkaṭaṃ vuttaṃ, lābhe nissaggiyaṃ siyā..</p>

<p rend="hangnum" n="46"><hi rend="paranum">46</hi><hi rend="dot">.</hi></p>

<p rend="gatha1"> gahetveḷakalomāni, tiyojanamatikkamaṃ.</p>

<p rend="gathalast">dukkaṭaṃ paṭhame pāde, nissaggiṃ dutiye phuse..</p>

<p rend="hangnum" n="47"><hi rend="paranum">47</hi><hi rend="dot">.</hi></p>

<p rend="gatha1"> bhikkhu bhikkhuniyaññāya, dhovāpeteḷalomakaṃ.</p>

<p rend="gathalast">payoge dukkaṭaṃ, tassa, dhote nissaggiyaṃ siyā..</p>

<p rend="hangnum" n="48"><hi rend="paranum">48</hi><hi rend="dot">.</hi></p>

<p rend="gatha1"> rūpiyaṃ <pb ed="M" n="0.0310"/><pb ed="V" n="0.0274"/> paṭigaṇhanto, dve panāpattiyo phuse.</p>

<p rend="gathalast">payoge dukkaṭaṃ vuttaṃ, nissaggi gahite siyā..</p>

<p rend="hangnum" n="49"><hi rend="paranum">49</hi><hi rend="dot">.</hi></p>

<p rend="gatha1"> nānākāraṃ samāpajjaṃ, saṃvohārañca rūpiye.</p>

<p rend="gathalast">samāpanne ca nissaggiṃ, payoge dukkaṭaṃ phuse..</p>

<p rend="hangnum" n="50"><hi rend="paranum">50</hi><hi rend="dot">.</hi></p>

<p rend="gatha1"> nānappakārakaṃ bhikkhu, āpajje kayavikkayaṃ.</p>

<p rend="gathalast">payoge dukkaṭaṃ, tasmiṃ, kate nissaggiyaṃ phuse..</p>

<p rend="centre">kosiyavaggo dutiyo.</p>

<p rend="hangnum" n="51"><hi rend="paranum">51</hi><hi rend="dot">.</hi></p>

<p rend="gatha1"> pattaṃ atikkamentassa, dasāhamatirekakaṃ.</p>

<p rend="gathalast">tassa nissaggiyāpatti, hoti ekāva bhikkhuno..</p>

<p rend="hangnum" n="52"><hi rend="paranum">52</hi><hi rend="dot">.</hi></p>

<p rend="gatha1"> apañcabandhane patte, vijjamānepi bhikkhuno.</p>

<p rend="gathalast">aññaṃ pana navaṃ pattaṃ, cetāpeti sace pana..</p>

<p rend="hangnum" n="53"><hi rend="paranum">53</hi><hi rend="dot">.</hi></p>

<p rend="gatha1"> dve panāpattiyo bhikkhu, āpajjati, na saṃsayo.</p>

<p rend="gathalast">payoge dukkaṭaṃ, tassa, lābhe nissaggiyaṃ phuse..</p>

<p rend="hangnum" n="54"><hi rend="paranum">54</hi><hi rend="dot">.</hi></p>

<p rend="gatha1"> paṭiggahetvā bhesajjaṃ, sattāhaṃ yo atikkame.</p>

<p rend="gathalast">ekaṃ nissaggiyāpattiṃ, āpajjati hi so pana..</p>

<p rend="hangnum" n="55"><hi rend="paranum">55</hi><hi rend="dot">.</hi></p>

<p rend="gatha1"> akāle pariyesanto, vassasāṭikacīvaraṃ.</p>

<p rend="gathalast">payoge dukkaṭaṃ, tassa, lābhe nissaggiyaṃ phuse..</p>

<p rend="hangnum" n="56"><hi rend="paranum">56</hi><hi rend="dot">.</hi></p>

<p rend="gatha1"> bhikkhuno cīvaraṃ datvā, acchindanto duve phuse.</p>

<p rend="gathalast">payoge dukkaṭaṃ vuttaṃ, haṭe nissaggiyaṃ siyā..</p>

<p rend="hangnum" n="57"><hi rend="paranum">57</hi><hi rend="dot">.</hi></p>

<p rend="gatha1"> viññāpetvā sayaṃ suttaṃ, tantavāyehi cīvaraṃ.</p>

<p rend="gathalast">vāyāpeti sace bhikkhu, dve panāpattiyo phuse..</p>

<p rend="hangnum" n="58"><hi rend="paranum">58</hi><hi rend="dot">.</hi></p>

<p rend="gatha1"> yo panaññātakasseva, tantavāye samecca ce.</p>

<p rend="gathalast">vikappaṃ cīvare bhikkhu, āpajjaṃ appavārito..</p>

<p rend="hangnum" n="59"><hi rend="paranum">59</hi><hi rend="dot">.</hi></p>

<p rend="gatha1"> dve <pb ed="M" n="0.0311"/> panāpattiyo so hi, āpajjati, na saṃsayo.</p>

<p rend="gathalast">payoge dukkaṭaṃ, tassa, lābhe nissaggiyaṃ siyā..</p>

<p rend="hangnum" n="60"><hi rend="paranum">60</hi><hi rend="dot">.</hi></p>

<p rend="gatha1"> paṭiggahetvā acceka-saññitaṃ pana cīvaraṃ.</p>

<p rend="gathalast">kālaṃ atikkamento taṃ, ekaṃ nissaggiyaṃ phuse..</p>

<p rend="hangnum" n="61"><hi rend="paranum">61</hi><hi rend="dot">.</hi></p>

<p rend="gatha1"> tiṇṇamaññataraṃ <pb ed="V" n="0.0275"/> vatthaṃ, nidahitvā gharedhikaṃ.</p>

<p rend="gathalast">chārattato vinā tena, vasaṃ nissaggiyaṃ phuse..</p>

<p rend="hangnum" n="62"><hi rend="paranum">62</hi><hi rend="dot">.</hi></p>

<p rend="gatha1"> jānaṃ pariṇataṃ lābhaṃ, saṅghikaṃ attano pana.</p>

<p rend="gathalast">pariṇāmeti ce bhikkhu, dve panāpattiyo phuse..</p>

<p rend="hangnum" n="63"><hi rend="paranum">63</hi><hi rend="dot">.</hi></p>

<p rend="gatha1"> payoge dukkaṭaṃ hoti, nissaggi pariṇāmite.</p>

<p rend="gathalast">sabbattha appanāvāra-parihāni katā mayā..</p>

<p rend="centre">pattavaggo tatiyo.</p>

<p rend="centre">tiṃsanissaggiyakathā.</p>

<p rend="hangnum" n="64"><hi rend="paranum">64</hi><hi rend="dot">.</hi></p>

<p rend="gatha1"> vadantassa musāvādaṃ, pañca āpattiyo siyuṃ.</p>

<p rend="gathalast">manussuttaridhamme tu, abhūtasmiṃ parājayo..</p>

<p rend="hangnum" n="65"><hi rend="paranum">65</hi><hi rend="dot">.</hi></p>

<p rend="gatha1"> codanāya garuṃ bhikkhuṃ, amūlantimavatthunā.</p>

<p rend="gathalast">pariyāyavacane ñāte, thullaccayamudīritaṃ..</p>

<p rend="hangnum" n="66"><hi rend="paranum">66</hi><hi rend="dot">.</hi></p>

<p rend="gatha1"> no ce paṭivijānāti, dukkaṭaṃ samudāhaṭaṃ.</p>

<p rend="gathalast">sampajānamusāvāde, pācitti paridīpitā..</p>

<p rend="hangnum" n="67"><hi rend="paranum">67</hi><hi rend="dot">.</hi></p>

<p rend="gatha1"> āpattiyo duve vuttā, bhikkhussomasato pana.</p>

<p rend="gathalast">pācitti upasampannaṃ, dukkaṭaṃ itaraṃ siyā..</p>

<p rend="hangnum" n="68"><hi rend="paranum">68</hi><hi rend="dot">.</hi></p>

<p rend="gatha1"> pesuññaharaṇe dvepi, honti, pācittiyaṃ pana.</p>

<p rend="gathalast">upasampannapesuññe, sese āpatti dukkaṭaṃ..</p>

<p rend="hangnum" n="69"><hi rend="paranum">69</hi><hi rend="dot">.</hi></p>

<p rend="gatha1"> padasonupasampannaṃ<pb ed="M" n="0.0312"/>, dhammaṃ vāceti ce duve.</p>

<p rend="gathalast">payoge dukkaṭaṃ, pāde, pāde pācittiyaṃ siyā..</p>

<p rend="hangnum" n="70"><hi rend="paranum">70</hi><hi rend="dot">.</hi></p>

<p rend="gatha1"> tirattānupasampanna-sahaseyyāya uttariṃ.</p>

<p rend="gathalast">payoge dukkaṭaṃ vuttaṃ, panne pācittiyaṃ siyā..</p>

<p rend="hangnum" n="71"><hi rend="paranum">71</hi><hi rend="dot">.</hi></p>

<p rend="gatha1"> kappeti mātugāmena, sahaseyyaṃ sace pana.</p>

<p rend="gathalast">dve so āpajjatāpattī, rattiyaṃ dukkaṭādayo..</p>

<p rend="hangnum" n="72"><hi rend="paranum">72</hi><hi rend="dot">.</hi></p>

<p rend="gatha1"> uddhaṃ chappañcavācāhi, dhammaṃ deseti itthiyā.</p>

<p rend="gathalast">payoge dukkaṭaṃ, pāde, pāde pācittiyaṃ siyā..</p>

<p rend="hangnum" n="73"><hi rend="paranum">73</hi><hi rend="dot">.</hi></p>

<p rend="gatha1"> bhūtaṃ <pb ed="V" n="0.0276"/> anupasampanne, manussuttaridhammakaṃ.</p>

<p rend="gathalast">āroceti sace tassa, honti dve dukkaṭādayo..</p>

<p rend="hangnum" n="74"><hi rend="paranum">74</hi><hi rend="dot">.</hi></p>

<p rend="gatha1"> vadaṃ anupasampanne, duṭṭhullāpattimaññato.</p>

<p rend="gathalast">payoge dukkaṭaṃ tassa, pācittārocite siyā..</p>

<p rend="hangnum" n="75"><hi rend="paranum">75</hi><hi rend="dot">.</hi></p>

<p rend="gatha1"> pathaviṃ khaṇato tassa, payoge dukkaṭaṃ mataṃ.</p>

<p rend="gathalast">pahāre ca pahāre ca, pācitti pariyāputā..</p>

<p rend="centre">musāvādavaggo paṭhamo.</p>

<p rend="hangnum" n="76"><hi rend="paranum">76</hi><hi rend="dot">.</hi></p>

<p rend="gatha1"> bhūtagāmaṃ tu pātento, dve panāpattiyo phuse.</p>

<p rend="gathalast">payoge dukkaṭaṃ, tassa, pāte pācitti dīpitā..</p>

<p rend="hangnum" n="77"><hi rend="paranum">77</hi><hi rend="dot">.</hi></p>

<p rend="gatha1"> aññenaññaṃ vadantassa, dve siyuṃ aññavādake.</p>

<p rend="gathalast">aropite dukkaṭaṃ tu, hoti pācitti ropite..</p>

<p rend="hangnum" n="78"><hi rend="paranum">78</hi><hi rend="dot">.</hi></p>

<p rend="gatha1"> ujjhāpento paraṃ bhikkhuṃ, dve panāpattiyo phuse.</p>

<p rend="gathalast">payoge dukkaṭaṃ, ujjhā-pite pācittiyaṃ siyā..</p>

<p rend="hangnum" n="79"><hi rend="paranum">79</hi><hi rend="dot">.</hi></p>

<p rend="gatha1"> ajjhokāse tu mañcādiṃ, santharitvāna saṅghikaṃ.</p>

<p rend="gathalast">pakkamanto anāpucchā, āpattiṃ duvidhaṃ phuse..</p>

<p rend="hangnum" n="80"><hi rend="paranum">80</hi><hi rend="dot">.</hi></p>

<p rend="gatha1"> leḍḍupāte <pb ed="M" n="0.0313"/> atikkante, pādena paṭhamena tu.</p>

<p rend="gathalast">dukkaṭaṃ, dutiyenāpi, pācitti paridīpaye..</p>

<p rend="hangnum" n="81"><hi rend="paranum">81</hi><hi rend="dot">.</hi></p>

<p rend="gatha1"> vihāre saṅghike seyyaṃ, santharitvā anuddharaṃ.</p>

<p rend="gathalast">anāpucchā pakkamanto, duvidhāpattiyo phuse..</p>

<p rend="hangnum" n="82"><hi rend="paranum">82</hi><hi rend="dot">.</hi></p>

<p rend="gatha1"> parikkhepe atikkante, pādena paṭhamena tu.</p>

<p rend="gathalast">dukkaṭaṃ pana uddiṭṭhaṃ, pācitti dutiyena tu..</p>

<p rend="hangnum" n="83"><hi rend="paranum">83</hi><hi rend="dot">.</hi></p>

<p rend="gatha1"> vihāre saṅghike jānaṃ, pubbūpagatabhikkhukaṃ.</p>

<p rend="gathalast">seyyaṃ kappayato honti, payoge dukkaṭādayo..</p>

<p rend="hangnum" n="84"><hi rend="paranum">84</hi><hi rend="dot">.</hi></p>

<p rend="gatha1"> saṅghikā kupito bhikkhuṃ, nikkaḍḍhati vihārato.</p>

<p rend="gathalast">payoge dukkaṭaṃ vuttaṃ, sesaṃ nikkaḍḍhite siyā..</p>

<p rend="hangnum" n="85"><hi rend="paranum">85</hi><hi rend="dot">.</hi></p>

<p rend="gatha1"> vihāre saṅghike bhikkhu, vehāsakuṭiyūpari.</p>

<p rend="gathalast">āhaccapādake sīdaṃ, phuse dve dukkaṭādayo..</p>

<p rend="hangnum" n="86"><hi rend="paranum">86</hi><hi rend="dot">.</hi></p>

<p rend="gatha1"> adhiṭṭhitvā <pb ed="V" n="0.0277"/> dvattipariyāye, uttarimpi adhiṭṭhato.</p>

<p rend="gathalast">payoge dukkaṭaṃ hoti, pācitti panadhiṭṭhite..</p>

<p rend="hangnum" n="87"><hi rend="paranum">87</hi><hi rend="dot">.</hi></p>

<p rend="gatha1"> jānaṃ sappāṇakaṃ toyaṃ, tiṇaṃ vā siñcato pana.</p>

<p rend="gathalast">payoge dukkaṭaṃ hoti, sitte pācittiyaṃ siyā..</p>

<p rend="centre">bhūtagāmavaggo dutiyo.</p>

<p rend="hangnum" n="88"><hi rend="paranum">88</hi><hi rend="dot">.</hi></p>

<p rend="gatha1"> phuse bhikkhuniyo bhikkhu, ovadanto asammato.</p>

<p rend="gathalast">payoge dukkaṭaṃ, tassa, pācittovadite siyā..</p>

<p rend="hangnum" n="89"><hi rend="paranum">89</hi><hi rend="dot">.</hi></p>

<p rend="gatha1"> dutiye tatiye ceva, catutthepi ca sabbaso.</p>

<p rend="gathalast">paṭhamena samānāva, āpattīnaṃ vibhāgatā..</p>

<p rend="hangnum" n="90"><hi rend="paranum">90</hi><hi rend="dot">.</hi></p>

<p rend="gatha1"> cīvaraṃ bhikkhu aññāti-kāya dento duve phuse.</p>

<p rend="gathalast">payoge dukkaṭaṃ vuttaṃ, dinne pācittiyaṃ siyā..</p>

<p rend="hangnum" n="91"><hi rend="paranum">91</hi><hi rend="dot">.</hi></p>

<p rend="gatha1"> aññātikabhikkhuniyā<pb ed="M" n="0.0314"/>, bhikkhu sibbeyya cīvaraṃ.</p>

<p rend="gathalast">payoge dukkaṭaṃ tassa, pācitti pana sibbite..</p>

<p rend="hangnum" n="92"><hi rend="paranum">92</hi><hi rend="dot">.</hi></p>

<p rend="gatha1"> addhānaññatra samayā, bhikkhu bhikkhuniyā saha.</p>

<p rend="gathalast">saṃvidhāya tu gacchanto, phuse dve dukkaṭādayo..</p>

<p rend="hangnum" n="93"><hi rend="paranum">93</hi><hi rend="dot">.</hi></p>

<p rend="gatha1"> nāvekaṃ abhirūhanto, bhikkhu bhikkhuniyā saha.</p>

<p rend="gathalast">saṃvidhāya phuse dvepi, payoge dukkaṭādayo..</p>

<p rend="hangnum" n="94"><hi rend="paranum">94</hi><hi rend="dot">.</hi></p>

<p rend="gatha1"> jānaṃ bhikkhuniyā piṇḍa-pātaṃ tu paripācitaṃ.</p>

<p rend="gathalast">bhuñjanto duvidhāpatti-māpajjati, na saṃsayo..</p>

<p rend="hangnum" n="95"><hi rend="paranum">95</hi><hi rend="dot">.</hi></p>

<p rend="gatha1"> ‘‘bhuñjissāmī’’ti ce bhattaṃ, paṭiggaṇhāti dukkaṭaṃ.</p>

<p rend="gathalast">ajjhohārapayogesu, pācitti paridīpitā..</p>

<p rend="hangnum" n="96"><hi rend="paranum">96</hi><hi rend="dot">.</hi></p>

<p rend="gatha1"> bhikkhu bhikkhuniyā saddhiṃ, nisajjaṃ tu raho pana.</p>

<p rend="gathalast">kappento hi phuse dvepi, payoge dukkaṭādayo..</p>

<p rend="centre">ovādavaggo tatiyo.</p>

<p rend="hangnum" n="97"><hi rend="paranum">97</hi><hi rend="dot">.</hi></p>

<p rend="gatha1"> taduttariṃ āvasatha-piṇḍaṃ tu paribhuñjato.</p>

<p rend="gathalast">anantarassa vaggassa, navamena samo nayo..</p>

<p rend="hangnum" n="98"><hi rend="paranum">98</hi><hi rend="dot">.</hi></p>

<p rend="gatha1"> dutiye <pb ed="V" n="0.0278"/> tatiye cāpi, viseso natthi kocipi.</p>

<p rend="gathalast">anantarasamānāva, āpattīnaṃ vibhāgatā..</p>

<p rend="hangnum" n="99"><hi rend="paranum">99</hi><hi rend="dot">.</hi></p>

<p rend="gatha1"> dvattipatte gahetvāna, gaṇhato hi taduttariṃ.</p>

<p rend="gathalast">payoge dukkaṭaṃ vuttaṃ, pācitti gahite siyā..</p>

<p rend="hangnum" n="100"><hi rend="paranum">100</hi><hi rend="dot">.</hi></p>

<p rend="gatha1"> pañcame paṭhameneva, samo āpattinicchayo.</p>

<p rend="gathalast">chaṭṭhe anatirittena, bhuttāviṃ tu pavāritaṃ..</p>

<p rend="hangnum" n="101"><hi rend="paranum">101</hi><hi rend="dot">.</hi></p>

<p rend="gatha1"> abhihaṭṭhuṃ pavārento, dve panāpattiyo phuse.</p>

<p rend="gathalast">vacanena ca tasseva, ‘‘bhuñjissāmī’’ti gaṇhati..</p>

<p rend="hangnum" n="102"><hi rend="paranum">102</hi><hi rend="dot">.</hi></p>

<p rend="gatha1"> gahaṇe <pb ed="M" n="0.0315"/> dukkaṭaṃ tassa, piṭake samudāhaṭaṃ.</p>

<p rend="gathalast">bhojanassa panosāne, pācitti pariyāputā..</p>

<p rend="hangnum" n="103"><hi rend="paranum">103</hi><hi rend="dot">.</hi></p>

<p rend="gatha1"> sattame aṭṭhame ceva, navame dasamepi ca.</p>

<p rend="gathalast">paṭhamena samānāva, āpattīnaṃ vibhāgatā..</p>

<p rend="centre">bhojanavaggo catuttho.</p>

<p rend="hangnum" n="104"><hi rend="paranum">104</hi><hi rend="dot">.</hi></p>

<p rend="gatha1"> acelakādino dento, sahatthā bhojanādikaṃ.</p>

<p rend="gathalast">payoge dukkaṭaṃ patto, dinne pācittiyaṃ phuse..</p>

<p rend="hangnum" n="105"><hi rend="paranum">105</hi><hi rend="dot">.</hi></p>

<p rend="gatha1"> dāpetvā vā adāpetvā, uyyojento duve phuse.</p>

<p rend="gathalast">payoge dukkaṭaṃ, tasmiṃ, pācittuyyojite siyā..</p>

<p rend="hangnum" n="106"><hi rend="paranum">106</hi><hi rend="dot">.</hi></p>

<p rend="gatha1"> nisajjaṃ bhikkhu kappento, kule pana sabhojane.</p>

<p rend="gathalast">āpattiyo phuse dvepi, payoge dukkaṭādayo..</p>

<p rend="hangnum" n="107"><hi rend="paranum">107</hi><hi rend="dot">.</hi></p>

<p rend="gatha1"> catutthe pañcame vāpi, viseso natthi kocipi.</p>

<p rend="gathalast">tatiyena samānāva, āpattigaṇanā siyā..</p>

<p rend="hangnum" n="108"><hi rend="paranum">108</hi><hi rend="dot">.</hi></p>

<p rend="gatha1"> santaṃ bhikkhuṃ anāpucchā, sabhatto ca nimantito.</p>

<p rend="gathalast">kulesu pana cārittaṃ, āpajjanto duve phuse..</p>

<p rend="hangnum" n="109"><hi rend="paranum">109</hi><hi rend="dot">.</hi></p>

<p rend="gatha1"> paṭhamena ca pādena, ummārātikkame pana.</p>

<p rend="gathalast">dukkaṭaṃ piṭake vuttaṃ, pācitti dutiyena tu..</p>

<p rend="hangnum" n="110"><hi rend="paranum">110</hi><hi rend="dot">.</hi></p>

<p rend="gatha1"> taduttariṃ tu bhesajjaṃ, viññāpento duve phuse.</p>

<p rend="gathalast">payoge dukkaṭaṃ, viññā-pite pācittiyaṃ siyā..</p>

<p rend="hangnum" n="111"><hi rend="paranum">111</hi><hi rend="dot">.</hi></p>

<p rend="gatha1"> uyyuttaṃ <pb ed="V" n="0.0279"/> dassanatthāya, gacchanto dve phuse balaṃ.</p>

<p rend="gathalast">gacchato dukkaṭaṃ vuttaṃ, hoti pācitti passato..</p>

<p rend="hangnum" n="112"><hi rend="paranum">112</hi><hi rend="dot">.</hi></p>

<p rend="gatha1"> atirekatirattaṃ tu, senāya vasato duve.</p>

<p rend="gathalast">payoge dukkaṭaṃ vuttaṃ, pācitti vasite siyā..</p>

<p rend="hangnum" n="113"><hi rend="paranum">113</hi><hi rend="dot">.</hi></p>

<p rend="gatha1"> uyyodhikaṃ <pb ed="M" n="0.0316"/> tu gacchanto, dve panāpattiyo phuse.</p>

<p rend="gathalast">gacchanto dukkaṭaṃ vuttaṃ, hoti pācitti passato..</p>

<p rend="centre">acelakavaggo pañcamo.</p>

<p rend="hangnum" n="114"><hi rend="paranum">114</hi><hi rend="dot">.</hi></p>

<p rend="gatha1"> suraṃ vā pana mereyyaṃ, pivanto dve phuse muni.</p>

<p rend="gathalast">gaṇhato dukkaṭaṃ pātuṃ, pīte pācittiyaṃ siyā..</p>

<p rend="hangnum" n="115"><hi rend="paranum">115</hi><hi rend="dot">.</hi></p>

<p rend="gatha1"> bhikkhaṅgulipatodena, hāsento dve phuse have.</p>

<p rend="gathalast">payoge dukkaṭaṃ tassa, pācitti hasite siyā..</p>

<p rend="hangnum" n="116"><hi rend="paranum">116</hi><hi rend="dot">.</hi></p>

<p rend="gatha1"> kīḷanto udake bhikkhu, dve panāpattiyo phuse.</p>

<p rend="gathalast">dukkaṭaṃ gopphakā heṭṭhā, pācittuparigopphake..</p>

<p rend="hangnum" n="117"><hi rend="paranum">117</hi><hi rend="dot">.</hi></p>

<p rend="gatha1"> yo panādariyaṃ bhikkhu, karonto dve phuse have.</p>

<p rend="gathalast">payoge dukkaṭaṃ vuttaṃ, kate pācittiyaṃ siyā..</p>

<p rend="hangnum" n="118"><hi rend="paranum">118</hi><hi rend="dot">.</hi></p>

<p rend="gatha1"> bhiṃsāpento have bhikkhu, dve panāpattiyo phuse.</p>

<p rend="gathalast">payoge dukkaṭaṃ, bhiṃsā-pite pācittiyaṃ siyā..</p>

<p rend="hangnum" n="119"><hi rend="paranum">119</hi><hi rend="dot">.</hi></p>

<p rend="gatha1"> jotiṃ samādahitvāna, visibbento duve phuse.</p>

<p rend="gathalast">payoge dukkaṭaṃ vuttaṃ, pācittiyaṃ visīvite..</p>

<p rend="hangnum" n="120"><hi rend="paranum">120</hi><hi rend="dot">.</hi></p>

<p rend="gatha1"> oraso addhamāsassa, nhāyanto dve phuse have.</p>

<p rend="gathalast">payoge dukkaṭaṃ, nhāna-ssosāne itaraṃ siyā..</p>

<p rend="hangnum" n="121"><hi rend="paranum">121</hi><hi rend="dot">.</hi></p>

<p rend="gatha1"> dubbaṇṇakaraṇānaṃ tu, tiṇṇamekamanādiya.</p>

<p rend="gathalast">cīvaraṃ paribhuñjanto, dve phuse dukkaṭādayo..</p>

<p rend="hangnum" n="122"><hi rend="paranum">122</hi><hi rend="dot">.</hi></p>

<p rend="gatha1"> cīvaraṃ bhikkhuādīnaṃ, vikappetvā anuddharaṃ.</p>

<p rend="gathalast">dve phuse paribhuñjanto, payoge dukkaṭādayo..</p>

<p rend="hangnum" n="123"><hi rend="paranum">123</hi><hi rend="dot">.</hi></p>

<p rend="gatha1"> bhikkhussāpanidhento <pb ed="M" n="0.0317"/> dve, phuse pattādikaṃ pana.</p>

<p rend="gathalast">payoge dukkaṭaṃ, tasmiṃ, sesāpanihite siyā..</p>

<p rend="centre">surāpānavaggo chaṭṭho.</p>

<p rend="hangnum" n="124"><hi rend="paranum">124</hi><hi rend="dot">.</hi></p>

<p rend="gatha1"> sañcicca <pb ed="V" n="0.0280"/> jīvitā pāṇaṃ, voropento tapodhano.</p>

<p rend="gathalast">āpattiyo catassova, āpajjati, na saṃsayo..</p>

<p rend="hangnum" n="125"><hi rend="paranum">125</hi><hi rend="dot">.</hi></p>

<p rend="gatha1"> anodissakamopātaṃ, khaṇato hoti dukkaṭaṃ.</p>

<p rend="gathalast">manusso marati tasmiṃ, patitvā ce parājayo..</p>

<p rend="hangnum" n="126"><hi rend="paranum">126</hi><hi rend="dot">.</hi></p>

<p rend="gatha1"> yakkho vāpi tiracchāna-gato manussaviggaho.</p>

<p rend="gathalast">patitvā maratī peto, tassa thullaccayaṃ siyā..</p>

<p rend="hangnum" n="127"><hi rend="paranum">127</hi><hi rend="dot">.</hi></p>

<p rend="gatha1"> tiracchānagate tasmiṃ, nipatitvā mate pana.</p>

<p rend="gathalast">tassa pācittiyāpatti, paññattā paṭubuddhinā..</p>

<p rend="hangnum" n="128"><hi rend="paranum">128</hi><hi rend="dot">.</hi></p>

<p rend="gatha1"> jānaṃ sappāṇakaṃ toyaṃ, paribhuñjaṃ duve phuse.</p>

<p rend="gathalast">payoge dukkaṭaṃ tassa, bhutte pācittiyaṃ siyā..</p>

<p rend="hangnum" n="129"><hi rend="paranum">129</hi><hi rend="dot">.</hi></p>

<p rend="gatha1"> nihatādhikaraṇaṃ jānaṃ, ukkoṭento duve phuse.</p>

<p rend="gathalast">payoge dukkaṭaṃ vuttaṃ, pācittukkoṭite siyā..</p>

<p rend="hangnum" n="130"><hi rend="paranum">130</hi><hi rend="dot">.</hi></p>

<p rend="gatha1"> jānaṃ bhikkhussa duṭṭhullaṃ, chādento pana vajjakaṃ.</p>

<p rend="gathalast">ekamāpajjatāpattiṃ, pācittimiti dīpitaṃ..</p>

<p rend="hangnum" n="131"><hi rend="paranum">131</hi><hi rend="dot">.</hi></p>

<p rend="gatha1"> ūnavīsativassaṃ tu, karonto upasampadaṃ.</p>

<p rend="gathalast">payoge dukkaṭaṃ patto, sesā sampādite siyā..</p>

<p rend="hangnum" n="132"><hi rend="paranum">132</hi><hi rend="dot">.</hi></p>

<p rend="gatha1"> jānaṃ tu theyyasatthena, saṃvidhāya saheva ca.</p>

<p rend="gathalast">tatheva mātugāmena, maggaṃ tu paṭipajjato..</p>

<p rend="hangnum" n="133"><hi rend="paranum">133</hi><hi rend="dot">.</hi></p>

<p rend="gatha1"> dve panāpattiyo honti, payoge dukkaṭaṃ mataṃ.</p>

<p rend="gathalast">paṭipanne panuddiṭṭhaṃ, pācittiyamanantaraṃ..</p>

<p rend="hangnum" n="134"><hi rend="paranum">134</hi><hi rend="dot">.</hi></p>

<p rend="gatha1"> accajaṃ <pb ed="M" n="0.0318"/> pāpikaṃ diṭṭhiṃ, ñattiyā dukkaṭaṃ phuse.</p>

<p rend="gathalast">kammavācāya osāne, hoti pācitti bhikkhuno..</p>

<p rend="hangnum" n="135"><hi rend="paranum">135</hi><hi rend="dot">.</hi></p>

<p rend="gatha1"> tathākaṭānudhammena, saṃbhuñjanto duve phuse.</p>

<p rend="gathalast">payoge dukkaṭaṃ tassa, bhutte pācittiyaṃ siyā..</p>

<p rend="hangnum" n="136"><hi rend="paranum">136</hi><hi rend="dot">.</hi></p>

<p rend="gatha1"> nāsitaṃ samaṇuddesaṃpalāpento duve phuse.</p>

<p rend="gathalast">payoge dukkaṭaṃ vuttaṃ, pācitti upalāpite..</p>

<p rend="centre">sappāṇakavaggo sattamo.</p>

<p rend="hangnum" n="137"><hi rend="paranum">137</hi><hi rend="dot">.</hi></p>

<p rend="gatha1"> vuccamānassa <pb ed="V" n="0.0281"/> bhikkhussa, bhikkhūhi sahadhammikaṃ.</p>

<p rend="gathalast">‘‘na sakkhissāmi’’iccevaṃ, bhaṇato dukkaṭādayo..</p>

<p rend="hangnum" n="138"><hi rend="paranum">138</hi><hi rend="dot">.</hi></p>

<p rend="gatha1"> vinayaṃ tu vivaṇṇento, dve panāpattiyo phuse.</p>

<p rend="gathalast">payoge dukkaṭaṃ tassa, pācitteva vivaṇṇite..</p>

<p rend="hangnum" n="139"><hi rend="paranum">139</hi><hi rend="dot">.</hi></p>

<p rend="gatha1"> mohento dve phuse, mohe, dukkaṭaṃ tu aropite.</p>

<p rend="gathalast">ropite pana mohasmiṃ, pācittiyamudīritaṃ..</p>

<p rend="hangnum" n="140"><hi rend="paranum">140</hi><hi rend="dot">.</hi></p>

<p rend="gatha1"> pahāraṃ kupito dento, bhikkhussa dve phuse have.</p>

<p rend="gathalast">payoge dukkaṭaṃ vuttaṃ, pācitti pahaṭe siyā..</p>

<p rend="hangnum" n="141"><hi rend="paranum">141</hi><hi rend="dot">.</hi></p>

<p rend="gatha1"> bhikkhussa kupito bhikkhu, uggiraṃ talasattikaṃ.</p>

<p rend="gathalast">dve phuse dukkaṭaṃ yoge, pācittuggirite siyā..</p>

<p rend="hangnum" n="142"><hi rend="paranum">142</hi><hi rend="dot">.</hi></p>

<p rend="gatha1"> bhikkhu saṅghādisesena, amūleneva codayaṃ.</p>

<p rend="gathalast">dve phuse dukkaṭaṃ yoge, pācittuddhaṃsite siyā..</p>

<p rend="hangnum" n="143"><hi rend="paranum">143</hi><hi rend="dot">.</hi></p>

<p rend="gatha1"> bhikkhu sañcicca kukkuccaṃ, janayanto hi bhikkhuno.</p>

<p rend="gathalast">dve phuse dukkaṭaṃ yoge, pācittuppādite siyā..</p>

<p rend="hangnum" n="144"><hi rend="paranum">144</hi><hi rend="dot">.</hi></p>

<p rend="gatha1"> tiṭṭhantupassutiṃ bhikkhu, dve panāpattiyo phuse.</p>

<p rend="gathalast">gacchato dukkaṭaṃ sotuṃ, pācitti suṇato siyā..</p>

<p rend="hangnum" n="145"><hi rend="paranum">145</hi><hi rend="dot">.</hi></p>

<p rend="gatha1"> dhammikānaṃ <pb ed="M" n="0.0319"/> tu kammānaṃ, chandaṃ datvā tato puna.</p>

<p rend="gathalast">khīyanadhammamāpajjaṃ, dve phuse dukkaṭādayo..</p>

<p rend="hangnum" n="146"><hi rend="paranum">146</hi><hi rend="dot">.</hi></p>

<p rend="gatha1"> saṅghe vinicchaye niṭṭhaṃ, agate chandamattano.</p>

<p rend="gathalast">adatvā gacchato tassa, dve panāpattiyo siyuṃ..</p>

<p rend="hangnum" n="147"><hi rend="paranum">147</hi><hi rend="dot">.</hi></p>

<p rend="gatha1"> hatthapāsaṃ tu saṅghassa, jahato hoti dukkaṭaṃ.</p>

<p rend="gathalast">jahite hatthapāsasmiṃ, hoti pācitti bhikkhuno..</p>

<p rend="hangnum" n="148"><hi rend="paranum">148</hi><hi rend="dot">.</hi></p>

<p rend="gatha1"> samaggena ca saṅghena, datvāna saha cīvaraṃ.</p>

<p rend="gathalast">khīyanto dve phuse pacchā, payoge dukkaṭādayo..</p>

<p rend="hangnum" n="149"><hi rend="paranum">149</hi><hi rend="dot">.</hi></p>

<p rend="gatha1"> lābhaṃ pariṇataṃ jānaṃ, saṅghikaṃ puggalassa hi.</p>

<p rend="gathalast">dve phuse pariṇāmento, payoge dukkaṭādayo..</p>

<p rend="centre">sahadhammikavaggo aṭṭhamo.</p>

<p rend="hangnum" n="150"><hi rend="paranum">150</hi><hi rend="dot">.</hi></p>

<p rend="gatha1"> pubbe <pb ed="V" n="0.0282"/> avidito hutvā, rañño antepuraṃ pana.</p>

<p rend="gathalast">pavisantassa bhikkhuno, dve panāpattiyo siyuṃ..</p>

<p rend="hangnum" n="151"><hi rend="paranum">151</hi><hi rend="dot">.</hi></p>

<p rend="gatha1"> paṭhamena ca pādena, ummārātikkame pana.</p>

<p rend="gathalast">dukkaṭaṃ pana uddiṭṭhaṃ, pācitti dutiyena tu..</p>

<p rend="hangnum" n="152"><hi rend="paranum">152</hi><hi rend="dot">.</hi></p>

<p rend="gatha1"> ratanaṃ pana gaṇhanto, dve panāpattiyo phuse.</p>

<p rend="gathalast">payoge dukkaṭaṃ tassa, pācitti gahite siyā..</p>

<p rend="hangnum" n="153"><hi rend="paranum">153</hi><hi rend="dot">.</hi></p>

<p rend="gatha1"> santaṃ bhikkhuṃ anāpucchā, vikāle gāmakaṃ pana.</p>

<p rend="gathalast">samaṇo pavisaṃ dose, āpajjati duve pana..</p>

<p rend="hangnum" n="154"><hi rend="paranum">154</hi><hi rend="dot">.</hi></p>

<p rend="gatha1"> paṭhamena ca pādena, parikkhepaṃ atikkame.</p>

<p rend="gathalast">dukkaṭaṃ tassa niddiṭṭhaṃ, pācitti dutiyena tu..</p>

<p rend="hangnum" n="155"><hi rend="paranum">155</hi><hi rend="dot">.</hi></p>

<p rend="gatha1"> aṭṭhidantavisāṇābhi-nibbattaṃ sūciyā gharaṃ.</p>

<p rend="gathalast">kārāpento phuse dvepi, payoge dukkaṭādayo..</p>

<p rend="hangnum" n="156"><hi rend="paranum">156</hi><hi rend="dot">.</hi></p>

<p rend="gatha1"> pamāṇātītamañcādiṃ<pb ed="M" n="0.0320"/>, kārāpento duve phuse.</p>

<p rend="gathalast">payoge dukkaṭaṃ vuttaṃ, sesā kārāpite siyā..</p>

<p rend="hangnum" n="157"><hi rend="paranum">157</hi><hi rend="dot">.</hi></p>

<p rend="gatha1"> tūlonaddhaṃ tu mañcādiṃ, kārāpento duve phuse.</p>

<p rend="gathalast">payoge dukkaṭaṃ, tasmiṃ, sesā kārāpite siyā..</p>

<p rend="hangnum" n="158"><hi rend="paranum">158</hi><hi rend="dot">.</hi></p>

<p rend="gatha1"> sattame aṭṭhame ceva, navame dasamepi ca.</p>

<p rend="gathalast">anantarasamoyeva, āpattīnaṃ vinicchayo..</p>

<p rend="centre">ratanavaggo navamo.</p>

<p rend="centre">pācittiyakathā.</p>

<p rend="hangnum" n="159"><hi rend="paranum">159</hi><hi rend="dot">.</hi></p>

<p rend="gatha1"> catūsu duvidhāpatti, pāṭidesaniyesupi.</p>

<p rend="gathalast">avisesena niddiṭṭhā, buddhenādiccabandhunā..</p>

<p rend="hangnum" n="160"><hi rend="paranum">160</hi><hi rend="dot">.</hi></p>

<p rend="gatha1"> ‘‘bhuñjissāmī’’ti bhikkhussa, dukkaṭaṃ paṭigaṇhato.</p>

<p rend="gathalast">ajjhohāresu sabbattha, pāṭidesaniyaṃ siyā..</p>

<p rend="centre">pāṭidesanīyakathā.</p>

<p rend="hangnum" n="161"><hi rend="paranum">161</hi><hi rend="dot">.</hi></p>

<p rend="gatha1"> sekhiyesu <pb ed="V" n="0.0283"/> ca dhammesu, ekāvāpatti dīpitā.</p>

<p rend="gathalast">anādaravaseneva, dukkaṭaṃ samudāhaṭaṃ..</p>

<p rend="centre">sekhiyakathā.</p>

<p rend="hangnum" n="162"><hi rend="paranum">162</hi><hi rend="dot">.</hi></p>

<p rend="gatha1"> paññattā methunaṃ dhammaṃ, paṭisevanapaccayā.</p>

<p rend="gathalast">kati āpattiyo honti? catassova bhavanti hi..</p>

<p rend="hangnum" n="163"><hi rend="paranum">163</hi><hi rend="dot">.</hi></p>

<p rend="gatha1"> methunaṃ paṭisevanto, allokāsappavesane.</p>

<p rend="gathalast">mate akkhāyite vāpi, bhikkhu pārājikaṃ phuse..</p>

<p rend="hangnum" n="164"><hi rend="paranum">164</hi><hi rend="dot">.</hi></p>

<p rend="gatha1"> thullaccayaṃ tu yebhuyya-kkhāyite, dukkaṭaṃ tathā.</p>

<p rend="gathalast">mukhe vaṭṭakate vuttaṃ, pācitti jatumaṭṭhake..</p>

<p rend="hangnum" n="165"><hi rend="paranum">165</hi><hi rend="dot">.</hi></p>

<p rend="gatha1"> paññattā <pb ed="M" n="0.0321"/> kāyasaṃsaggaṃ, samāpajjanapaccayā.</p>

<p rend="gathalast">kati āpattiyo honti? pañca āpattiyo siyuṃ..</p>

<p rend="hangnum" n="166"><hi rend="paranum">166</hi><hi rend="dot">.</hi></p>

<p rend="gatha1"> avassutassa posassa, tathā bhikkhuniyāpi ca.</p>

<p rend="gathalast">pārājikamadhakkhādi-gahaṇaṃ sādiyantiyā..</p>

<p rend="hangnum" n="167"><hi rend="paranum">167</hi><hi rend="dot">.</hi></p>

<p rend="gatha1"> kāyena phusato kāyaṃ, bhikkhussa garukaṃ siyā.</p>

<p rend="gathalast">kāyena kāyabaddhaṃ tu, phusaṃ thullaccayaṃ siyā..</p>

<p rend="hangnum" n="168"><hi rend="paranum">168</hi><hi rend="dot">.</hi></p>

<p rend="gatha1"> paṭibaddhena kāyena, paṭibaddhaṃ tu dukkaṭaṃ.</p>

<p rend="gathalast">pācittiyaṃ panuddiṭṭhaṃ, tassaṅgulipatodake..</p>

<p rend="hangnum" n="169"><hi rend="paranum">169</hi><hi rend="dot">.</hi></p>

<p rend="gatha1"> sesesu sekhiyantesu, āpattīnaṃ vinicchayo.</p>

<p rend="gathalast">heṭṭhā vuttanayeneva, veditabbo vibhāvinā..</p>

<p rend="centre">mahāvibhaṅgasaṅgaho niṭṭhito.</p>

<p rend="chapter">bhikkhunīvibhaṅgo</p>

<p rend="hangnum" n="170"><hi rend="paranum">170</hi><hi rend="dot">.</hi></p>

<p rend="gatha1"> bhikkhūnaṃ pāṭavatthāya, vinayassa vinicchaye.</p>

<p rend="gathalast">bhikkhunīnaṃ vibhaṅgopi, kiñcimattaṃ bhaṇāmahaṃ..</p>

<p rend="hangnum" n="171"><hi rend="paranum">171</hi><hi rend="dot">.</hi></p>

<p rend="gatha1"> avassutassa <pb ed="V" n="0.0284"/> posassa, bhikkhunīpi avassutā.</p>

<p rend="gathalast">nandantī kāyasaṃsaggaṃ, kati āpattiyo phuse.</p>

<p rend="hangnum" n="172"><hi rend="paranum">172</hi><hi rend="dot">.</hi></p>

<p rend="gatha1"> tisso āpattiyo ubbha-jāṇussādhakkhakassa ca.</p>

<p rend="gathalast">hoti pārājikaṃ tassā, gahaṇaṃ sādiyantiyā..</p>

<p rend="hangnum" n="173"><hi rend="paranum">173</hi><hi rend="dot">.</hi></p>

<p rend="gatha1"> ubbhakkhakaṃ adhojāṇu-gahaṇaṃ sādiyantiyā.</p>

<p rend="gathalast">thullaccayaṃ siyā, kāya-paṭibaddhe tu dukkaṭaṃ..</p>

<p rend="hangnum" n="174"><hi rend="paranum">174</hi><hi rend="dot">.</hi></p>

<p rend="gatha1"> chādentī bhikkhunī vajjaṃ, tisso āpattiyo phuse.</p>

<p rend="gathalast">jānaṃ pārājikaṃ dhammaṃ, chādentī sā parājikā..</p>

<p rend="hangnum" n="175"><hi rend="paranum">175</hi><hi rend="dot">.</hi></p>

<p rend="gatha1"> thullaccayaṃ <pb ed="M" n="0.0322"/> vematikā, paṭicchādeti ce pana.</p>

<p rend="gathalast">athācāravipattiṃ ce, paṭicchādeti dukkaṭaṃ..</p>

<p rend="hangnum" n="176"><hi rend="paranum">176</hi><hi rend="dot">.</hi></p>

<p rend="gatha1"> nissajjantī na taṃ laddhiṃ, ukkhittassānuvattikā.</p>

<p rend="gathalast">samanubhāsanāyeva, tisso āpattiyo phuse..</p>

<p rend="hangnum" n="177"><hi rend="paranum">177</hi><hi rend="dot">.</hi></p>

<p rend="gatha1"> ñattiyā dukkaṭaṃ, dvīhi, kammavācāhi thullatā.</p>

<p rend="gathalast">kammavācāya osāne, pārājikamudīritaṃ..</p>

<p rend="hangnum" n="178"><hi rend="paranum">178</hi><hi rend="dot">.</hi></p>

<p rend="gatha1"> pūrentī aṭṭhamaṃ vatthuṃ, tisso āpattiyo phuse.</p>

<p rend="gathalast">purisenidhāgacchāti, vuttāgacchati dukkaṭaṃ..</p>

<p rend="hangnum" n="179"><hi rend="paranum">179</hi><hi rend="dot">.</hi></p>

<p rend="gatha1"> thullaccayaṃ tu posassa, hatthapāsappavesane.</p>

<p rend="gathalast">pūrentī aṭṭhamaṃ vatthuṃ, samaṇī sā parājitā..</p>

<p rend="centre">pārājikakathā.</p>

<p rend="hangnum" n="180"><hi rend="paranum">180</hi><hi rend="dot">.</hi></p>

<p rend="gatha1"> ussayavādikā aṭṭaṃ, karontī tividhaṃ phuse.</p>

<p rend="gathalast">ekassārocane tassā, hoti āpatti dukkaṭaṃ..</p>

<p rend="hangnum" n="181"><hi rend="paranum">181</hi><hi rend="dot">.</hi></p>

<p rend="gatha1"> dutiyārocane tassā, thullaccayamudīritaṃ.</p>

<p rend="gathalast">aṭṭassa pariyosāne, hoti saṅghādisesatā..</p>

<p rend="hangnum" n="182"><hi rend="paranum">182</hi><hi rend="dot">.</hi></p>

<p rend="gatha1"> corivuṭṭhāpikā vāpi, ñattiyā dukkaṭaṃ phuse.</p>

<p rend="gathalast">dvīhi thullaccayaṃ kamma-vācosāne garuṃ siyā..</p>

<p rend="hangnum" n="183"><hi rend="paranum">183</hi><hi rend="dot">.</hi></p>

<p rend="gatha1"> ekā gāmantaraṃ gacche, gamane dukkaṭaṃ siyā.</p>

<p rend="gathalast">parikkhepe atikkante, pādena paṭhamena tu..</p>

<p rend="hangnum" n="184"><hi rend="paranum">184</hi><hi rend="dot">.</hi></p>

<p rend="gatha1"> hoti <pb ed="V" n="0.0285"/> thullaccayāpatti, tassā samaṇiyā pana.</p>

<p rend="gathalast">dutiyena atikkante, garuke pana tiṭṭhati..</p>

<p rend="hangnum" n="185"><hi rend="paranum">185</hi><hi rend="dot">.</hi></p>

<p rend="gatha1"> catutthe dutiye vutta-sadisova vinicchayo.</p>

<p rend="gathalast">āpattīnaṃ pabhede tu, kāci natthi visesatā..</p>

<p rend="hangnum" n="186"><hi rend="paranum">186</hi><hi rend="dot">.</hi></p>

<p rend="gatha1"> avassutā <pb ed="M" n="0.0323"/> sayaṃ hutvā, tādisasseva hatthato.</p>

<p rend="gathalast">gahetvā pana bhuñjantī, bhojanādīsu kiñcipi..</p>

<p rend="hangnum" n="187"><hi rend="paranum">187</hi><hi rend="dot">.</hi></p>

<p rend="gatha1"> phuse āpattiyo tisso, bhojanādīsu kiñcipi.</p>

<p rend="gathalast">paṭiggaṇhantiyā tassā, hoti thullaccayaṃ pana..</p>

<p rend="hangnum" n="188"><hi rend="paranum">188</hi><hi rend="dot">.</hi></p>

<p rend="gatha1"> ajjhohāresu sabbesu, hoti saṅghādisesatā.</p>

<p rend="gathalast">udakaṃ dantaponaṃ vā, paṭiggaṇhāti dukkaṭaṃ..</p>

<p rend="hangnum" n="189"><hi rend="paranum">189</hi><hi rend="dot">.</hi></p>

<p rend="gatha1"> ‘‘sahatthena gahetvā tvaṃ, khāda vā bhuñja vā’’tipi.</p>

<p rend="gathalast">uyyojentī panevaṃ tu, tisso āpattiyo phuse..</p>

<p rend="hangnum" n="190"><hi rend="paranum">190</hi><hi rend="dot">.</hi></p>

<p rend="gatha1"> dukkaṭaṃ vacane tassā, ‘‘bhuñjissāmī’’ti gaṇhati.</p>

<p rend="gathalast">ajjhohāresu sabbesu, tassā thullaccayaṃ siyā..</p>

<p rend="hangnum" n="191"><hi rend="paranum">191</hi><hi rend="dot">.</hi></p>

<p rend="gatha1"> bhojanassa panosāne, hoti saṅghādisesatā.</p>

<p rend="gathalast">uyyojeti ca yā tassā, imā tissoti dīpaye..</p>

<p rend="hangnum" n="192"><hi rend="paranum">192</hi><hi rend="dot">.</hi></p>

<p rend="gatha1"> sattame aṭṭhame cāpi, navame dasamepi ca.</p>

<p rend="gathalast">corivuṭṭhāpaneneva, samānova vinicchayo..</p>

<p rend="centre">saṅghādisesakathā.</p>

<p rend="hangnum" n="193"><hi rend="paranum">193</hi><hi rend="dot">.</hi></p>

<p rend="gatha1"> pattasannicayaṃ yiha, karontī bhikkhunī pana.</p>

<p rend="gathalast">ekaṃ nissaggiyaṃyeva, phuse pācittiyaṃ tu sā..</p>

<p rend="hangnum" n="194"><hi rend="paranum">194</hi><hi rend="dot">.</hi></p>

<p rend="gatha1"> akālacīvaraṃ kāla-cīvaraṃ bhājāpentiyā.</p>

<p rend="gathalast">payoge dukkaṭaṃ vuttaṃ, lābhe nissaggiyaṃ siyā..</p>

<p rend="hangnum" n="195"><hi rend="paranum">195</hi><hi rend="dot">.</hi></p>

<p rend="gatha1"> cīvaraṃ parivattetvā, acchindati sace pana.</p>

<p rend="gathalast">payoge dukkaṭaṃ, chinne, tassā nissaggiyaṃ siyā..</p>

<p rend="hangnum" n="196"><hi rend="paranum">196</hi><hi rend="dot">.</hi></p>

<p rend="gatha1"> viññāpetvāva aññaṃ ce, viññāpeti tato paraṃ.</p>

<p rend="gathalast">payoge dukkaṭaṃ, viññā-pite nissaggiyaṃ siyā..</p>

<p rend="hangnum" n="197"><hi rend="paranum">197</hi><hi rend="dot">.</hi></p>

<p rend="gatha1"> cetāpetvā <pb ed="V" n="0.0286"/><pb ed="M" n="0.0324"/> hi aññaṃ ce, cetāpeti tato paraṃ.</p>

<p rend="gathalast">payoge dukkaṭaṃ, cetā-pite nissaggiyaṃ siyā..</p>

<p rend="hangnum" n="198"><hi rend="paranum">198</hi><hi rend="dot">.</hi></p>

<p rend="gatha1"> evameva ca sesesu, chaṭṭhādīsu ca sattasu.</p>

<p rend="gathalast">anantarasamānova, āpattīnaṃ vinicchayo..</p>

<p rend="centre">nissaggiyakathā.</p>

<p rend="hangnum" n="199"><hi rend="paranum">199</hi><hi rend="dot">.</hi></p>

<p rend="gatha1"> lasuṇaṃ khādati dve ce, dukkaṭaṃ gahaṇe siyā.</p>

<p rend="gathalast">ajjhohārapayogesu, pācitti pariyāputā..</p>

<p rend="hangnum" n="200"><hi rend="paranum">200</hi><hi rend="dot">.</hi></p>

<p rend="gatha1"> saṃharāpentiyā lomaṃ, sambādhe dveva honti hi.</p>

<p rend="gathalast">payoge dukkaṭaṃ vuttaṃ, hoti pācitti saṃhaṭe..</p>

<p rend="hangnum" n="201"><hi rend="paranum">201</hi><hi rend="dot">.</hi></p>

<p rend="gatha1"> karontī talaghātaṃ tu, dve panāpattiyo phuse.</p>

<p rend="gathalast">payoge dukkaṭaṃ hoti, kate pācittiyaṃ siyā..</p>

<p rend="hangnum" n="202"><hi rend="paranum">202</hi><hi rend="dot">.</hi></p>

<p rend="gatha1"> jatunā maṭṭhakaṃ kiñci, sādiyantī duve phuse.</p>

<p rend="gathalast">payoge dukkaṭādinne, tassā pācittiyaṃ siyā..</p>

<p rend="hangnum" n="203"><hi rend="paranum">203</hi><hi rend="dot">.</hi></p>

<p rend="gatha1"> pañcamaṃ tu catutthena, samānamiti dīpaye.</p>

<p rend="gathalast">āpattīnaṃ vibhāgasmiṃ, viseso natthi kocipi..</p>

<p rend="hangnum" n="204"><hi rend="paranum">204</hi><hi rend="dot">.</hi></p>

<p rend="gatha1"> bhikkhussa bhuñjamānassa, pānīyenupatiṭṭhati.</p>

<p rend="gathalast">hatthapāse tu pācitti, hitvā tiṭṭhati dukkaṭaṃ..</p>

<p rend="hangnum" n="205"><hi rend="paranum">205</hi><hi rend="dot">.</hi></p>

<p rend="gatha1"> viññāpetvāmakaṃ dhaññaṃ, ‘‘bhuñjissāmī’’ti gaṇhati.</p>

<p rend="gathalast">dukkaṭaṃ hoti pācitti, ajjhohāresu dīpaye..</p>

<p rend="hangnum" n="206"><hi rend="paranum">206</hi><hi rend="dot">.</hi></p>

<p rend="gatha1"> uccārādiṃ tirokuṭṭe, chaḍḍentī dve phuse have.</p>

<p rend="gathalast">payoge dukkaṭaṃ vuttaṃ, pācitti chaḍḍite siyā..</p>

<p rend="hangnum" n="207"><hi rend="paranum">207</hi><hi rend="dot">.</hi></p>

<p rend="gatha1"> uccārādicatukkaṃ tu, chaḍḍeti harite sace.</p>

<p rend="gathalast">payoge dukkaṭaṃ tassā, pācitti chaḍḍite siyā..</p>

<p rend="hangnum" n="208"><hi rend="paranum">208</hi><hi rend="dot">.</hi></p>

<p rend="gatha1"> naccādiṃ <pb ed="M" n="0.0325"/> dassanatthāya, sace gacchati dukkaṭaṃ.</p>

<p rend="gathalast">passantiyāpi pācitti, tatheva ca suṇantiyā..</p>

<p rend="centre">lasuṇavaggo paṭhamo.</p>

<p rend="hangnum" n="209"><hi rend="paranum">209</hi><hi rend="dot">.</hi></p>

<p rend="gatha1"> paṭhame <pb ed="V" n="0.0287"/> dutiye ceva, tatiye ca catutthake.</p>

<p rend="gathalast">tulyo lasuṇavaggassa, chaṭṭhenidha vinicchayo..</p>

<p rend="hangnum" n="210"><hi rend="paranum">210</hi><hi rend="dot">.</hi></p>

<p rend="gatha1"> kulāni upasaṅkamma, nisīditvā panāsane.</p>

<p rend="gathalast">sāmike tu anāpucchā, pakkamantī duve phuse..</p>

<p rend="hangnum" n="211"><hi rend="paranum">211</hi><hi rend="dot">.</hi></p>

<p rend="gatha1"> paṭhamena ca pādena, anovassamatikkame.</p>

<p rend="gathalast">dukkaṭaṃ hoti, pācitti, dutiyātikkame siyā..</p>

<p rend="hangnum" n="212"><hi rend="paranum">212</hi><hi rend="dot">.</hi></p>

<p rend="gatha1"> sāmike tu anāpucchā, āsane ce nisīdati.</p>

<p rend="gathalast">payoge dukkaṭaṃ hoti, pācitti ca nisīdite..</p>

<p rend="hangnum" n="213"><hi rend="paranum">213</hi><hi rend="dot">.</hi></p>

<p rend="gatha1"> chaṭṭhena sattamaṃ sabbaṃ, samānaṃ aṭṭhame pana.</p>

<p rend="gathalast">payoge dukkaṭaṃ, ujjhā-pite pācittiyaṃ siyā..</p>

<p rend="hangnum" n="214"><hi rend="paranum">214</hi><hi rend="dot">.</hi></p>

<p rend="gatha1"> attānaṃ cābhisappentī, dve phuse nirayādinā.</p>

<p rend="gathalast">payoge dukkaṭaṃ vuttaṃ, pācitti abhisappite..</p>

<p rend="hangnum" n="215"><hi rend="paranum">215</hi><hi rend="dot">.</hi></p>

<p rend="gatha1"> vadhitvā pana attānaṃ, rodantī tu duve phuse.</p>

<p rend="gathalast">vadhati rodati pācitti, karotekaṃ tu dukkaṭaṃ..</p>

<p rend="centre">rattandhakāravaggo dutiyo.</p>

<p rend="hangnum" n="216"><hi rend="paranum">216</hi><hi rend="dot">.</hi></p>

<p rend="gatha1"> naggā nhāyati dve ceva, payoge dukkaṭaṃ siyā.</p>

<p rend="gathalast">nhānassa pariyosāne, tassā pācittiyaṃ siyā..</p>

<p rend="hangnum" n="217"><hi rend="paranum">217</hi><hi rend="dot">.</hi></p>

<p rend="gatha1"> kārāpeti <pb ed="M" n="0.0326"/> pamāṇāti-kkantaṃ udakasāṭikaṃ.</p>

<p rend="gathalast">payoge dukkaṭaṃ, kārā-pite pācittiyaṃ siyā..</p>

<p rend="hangnum" n="218"><hi rend="paranum">218</hi><hi rend="dot">.</hi></p>

<p rend="gatha1"> cīvaraṃ tu visibbetvā, visibbāpetva vā pana.</p>

<p rend="gathalast">neva sibbantiyā vutta-mekaṃ pācittiyaṃ pana..</p>

<p rend="hangnum" n="219"><hi rend="paranum">219</hi><hi rend="dot">.</hi></p>

<p rend="gatha1"> pañcāhikaṃ tu saṅghāṭi-cāraṃ pana atikkame.</p>

<p rend="gathalast">ekāvassā panāpatti, pācitti paridīpitā..</p>

<p rend="hangnum" n="220"><hi rend="paranum">220</hi><hi rend="dot">.</hi></p>

<p rend="gatha1"> sace saṅkamanīyaṃ tu, dhāreti pana cīvaraṃ.</p>

<p rend="gathalast">payoge dukkaṭaṃ vuttaṃ, pācitti pana dhārite..</p>

<p rend="hangnum" n="221"><hi rend="paranum">221</hi><hi rend="dot">.</hi></p>

<p rend="gatha1"> gaṇacīvaralābhassa, antarāyaṃ karoti ce.</p>

<p rend="gathalast">payoge dukkaṭaṃ hoti, kate pācittiyaṃ siyā..</p>

<p rend="hangnum" n="222"><hi rend="paranum">222</hi><hi rend="dot">.</hi></p>

<p rend="gatha1"> vibhaṅgaṃ <pb ed="V" n="0.0288"/> paṭibāhantī, cīvarānaṃ tu dhammikaṃ.</p>

<p rend="gathalast">payoge dukkaṭaṃ vuttaṃ, pācitti paṭibāhite..</p>

<p rend="hangnum" n="223"><hi rend="paranum">223</hi><hi rend="dot">.</hi></p>

<p rend="gatha1"> agārikādino deti, sace samaṇacīvaraṃ.</p>

<p rend="gathalast">payoge dukkaṭaṃ, dinne, pācitti pariyāputā..</p>

<p rend="hangnum" n="224"><hi rend="paranum">224</hi><hi rend="dot">.</hi></p>

<p rend="gatha1"> cīvare dubbalāsāya, kālaṃ ce samatikkame.</p>

<p rend="gathalast">payoge dukkaṭaṃ vuttaṃ, pācitti samatikkame..</p>

<p rend="hangnum" n="225"><hi rend="paranum">225</hi><hi rend="dot">.</hi></p>

<p rend="gatha1"> dhammikaṃ kathinuddhāraṃ, paṭibāhantiyā duve.</p>

<p rend="gathalast">payoge dukkaṭaṃ hoti, pācitti paṭibāhite..</p>

<p rend="centre">nhānavaggo tatiyo.</p>

<p rend="hangnum" n="226"><hi rend="paranum">226</hi><hi rend="dot">.</hi></p>

<p rend="gatha1"> duve bhikkhuniyo eka-mañcasmiṃ ce tuvaṭṭeyyuṃ.</p>

<p rend="gathalast">payoge dukkaṭaṃ tāsaṃ, nipanne itaraṃ siyā..</p>

<p rend="hangnum" n="227"><hi rend="paranum">227</hi><hi rend="dot">.</hi></p>

<p rend="gatha1"> dutiyaṃ paṭhameneva, sadisaṃ tatiye pana.</p>

<p rend="gathalast">payoge dukkaṭaṃ hoti, kate pācittiyaṃ siyā..</p>

<p rend="hangnum" n="228"><hi rend="paranum">228</hi><hi rend="dot">.</hi></p>

<p rend="gatha1"> nupaṭṭhāpentiyā <pb ed="M" n="0.0327"/> vāpi, dukkhitaṃ sahajīviniṃ.</p>

<p rend="gathalast">ekāyeva panāpatti, pācitti paridīpitā..</p>

<p rend="hangnum" n="229"><hi rend="paranum">229</hi><hi rend="dot">.</hi></p>

<p rend="gatha1"> sace upassayaṃ datvā, nikkaḍḍhati ca bhikkhuniṃ.</p>

<p rend="gathalast">payoge dukkaṭaṃ tassā, hoti pācitti kaḍḍhite..</p>

<p rend="hangnum" n="230"><hi rend="paranum">230</hi><hi rend="dot">.</hi></p>

<p rend="gatha1"> chaṭṭhe pana ca saṃsaṭṭhā, ñattiyā dukkaṭaṃ phuse.</p>

<p rend="gathalast">kammavācāya osāne, pācitti paridīpitā..</p>

<p rend="hangnum" n="231"><hi rend="paranum">231</hi><hi rend="dot">.</hi></p>

<p rend="gatha1"> antoraṭṭhe tu sāsaṅke, cārikaṃ tu carantiyā.</p>

<p rend="gathalast">payoge dukkaṭaṃ vuttaṃ, paṭipannāya sesakaṃ..</p>

<p rend="hangnum" n="232"><hi rend="paranum">232</hi><hi rend="dot">.</hi></p>

<p rend="gatha1"> aṭṭhamaṃ navamañceva, sattamena samaṃ mataṃ.</p>

<p rend="gathalast">dasame pana ekāva, pācitti paridīpitā..</p>

<p rend="centre">tuvaṭṭavaggo catuttho.</p>

<p rend="hangnum" n="233"><hi rend="paranum">233</hi><hi rend="dot">.</hi></p>

<p rend="gatha1"> rājāgārādikaṃ sabbaṃ, dassanatthāya gacchati.</p>

<p rend="gathalast">payoge dukkaṭaṃ tassā, pācitti yadi passati..</p>

<p rend="hangnum" n="234"><hi rend="paranum">234</hi><hi rend="dot">.</hi></p>

<p rend="gatha1"> āsandiṃ <pb ed="V" n="0.0289"/> vāpi pallaṅkaṃ, paribhuñjantiyā duve.</p>

<p rend="gathalast">payoge dukkaṭaṃ vuttaṃ, bhutte pācittiyaṃ siyā..</p>

<p rend="hangnum" n="235"><hi rend="paranum">235</hi><hi rend="dot">.</hi></p>

<p rend="gatha1"> suttaṃ kantantiyā dveva, payoge dukkaṭaṃ mataṃ.</p>

<p rend="gathalast">ujjavujjavane tassā, pācitti samudāhare..</p>

<p rend="hangnum" n="236"><hi rend="paranum">236</hi><hi rend="dot">.</hi></p>

<p rend="gatha1"> veyyāvaccaṃ gihīnaṃ tu, dveva honti karontiyā.</p>

<p rend="gathalast">payoge dukkaṭaṃ vuttaṃ, kate pācittiyaṃ siyā..</p>

<p rend="hangnum" n="237"><hi rend="paranum">237</hi><hi rend="dot">.</hi></p>

<p rend="gatha1"> pañcame pana ekāva, pācitti paridīpitā.</p>

<p rend="gathalast">payoge dukkaṭaṃ chaṭṭhe, dinne pācittiyaṃ siyā..</p>

<p rend="hangnum" n="238"><hi rend="paranum">238</hi><hi rend="dot">.</hi></p>

<p rend="gatha1"> sattamaṃ dutiyeneva, samāpattipabhedato.</p>

<p rend="gathalast">aṭṭhamaṃ dutiye vagge, pañcamena samaṃ mataṃ..</p>

<p rend="hangnum" n="239"><hi rend="paranum">239</hi><hi rend="dot">.</hi></p>

<p rend="gatha1"> tiracchānagataṃ <pb ed="M" n="0.0328"/> vijjaṃ, dveva honti paṭhantiyā.</p>

<p rend="gathalast">payoge dukkaṭaṃ hoti, pācitti hi pade pade..</p>

<p rend="hangnum" n="240"><hi rend="paranum">240</hi><hi rend="dot">.</hi></p>

<p rend="gatha1"> dasamaṃ navameneva, samānaṃ sabbathā pana.</p>

<p rend="gathalast">‘‘pariyāpuṇāti, vāceti’’, padamattaṃ visesakaṃ..</p>

<p rend="centre">cittāgāravaggo pañcamo.</p>

<p rend="hangnum" n="241"><hi rend="paranum">241</hi><hi rend="dot">.</hi></p>

<p rend="gatha1"> sabhikkhukaṃ tamārāmaṃ, jānantī pana bhikkhunī.</p>

<p rend="gathalast">pavisantī anāpucchā, dve panāpattiyo phuse..</p>

<p rend="hangnum" n="242"><hi rend="paranum">242</hi><hi rend="dot">.</hi></p>

<p rend="gatha1"> paṭhamena ca pādena, parikkhepassatikkame.</p>

<p rend="gathalast">dukkaṭaṃ piṭake vuttaṃ, pācitti dutiyena tu..</p>

<p rend="hangnum" n="243"><hi rend="paranum">243</hi><hi rend="dot">.</hi></p>

<p rend="gatha1"> akkosati ca yā bhikkhuṃ, bhikkhunī paribhāsati.</p>

<p rend="gathalast">payoge dukkaṭaṃ tassā, pācittakkosite siyā..</p>

<p rend="hangnum" n="244"><hi rend="paranum">244</hi><hi rend="dot">.</hi></p>

<p rend="gatha1"> yā hi caṇḍikabhāvena, gaṇaṃ tu paribhāsati.</p>

<p rend="gathalast">payoge dukkaṭaṃ tassā, paribhaṭṭhe panetaraṃ..</p>

<p rend="hangnum" n="245"><hi rend="paranum">245</hi><hi rend="dot">.</hi></p>

<p rend="gatha1"> nimantitā pavāritā, khādanaṃ bhojanampi vā.</p>

<p rend="gathalast">bhuñjantī bhikkhunī sā hi, dve panāpattiyo phuse..</p>

<p rend="hangnum" n="246"><hi rend="paranum">246</hi><hi rend="dot">.</hi></p>

<p rend="gatha1"> ‘‘bhuñjissāmī’’ti yaṃ kiñci, paṭiggaṇhāti dukkaṭaṃ.</p>

<p rend="gathalast">ajjhohārapayogesu, pācitti paridīpaye..</p>

<p rend="hangnum" n="247"><hi rend="paranum">247</hi><hi rend="dot">.</hi></p>

<p rend="gatha1"> kulaṃ <pb ed="V" n="0.0290"/> tu maccharāyantī, dve panāpattiyo phuse.</p>

<p rend="gathalast">payoge dukkaṭaṃ vuttaṃ, sesā maccharite siyā..</p>

<p rend="hangnum" n="248"><hi rend="paranum">248</hi><hi rend="dot">.</hi></p>

<p rend="gatha1"> abhikkhuke panāvāse, bhave vassaṃ vasantiyā.</p>

<p rend="gathalast">dukkaṭaṃ pubbakiccesu, pācitti aruṇuggame..</p>

<p rend="hangnum" n="249"><hi rend="paranum">249</hi><hi rend="dot">.</hi></p>

<p rend="gatha1"> bhikkhunī ubhatosaṅghe, vassaṃvuṭṭhā tu tīhipi.</p>

<p rend="gathalast">ṭhānehi appavārentī, ekaṃ pācittiyaṃ phuse..</p>

<p rend="hangnum" n="250"><hi rend="paranum">250</hi><hi rend="dot">.</hi></p>

<p rend="gatha1"> ovādatthāya <pb ed="M" n="0.0329"/> vā bhikkhuṃ, saṃvāsatthāya vā tathā.</p>

<p rend="gathalast">na gacchati sace tassā, ekaṃ pācittiyaṃ siyā..</p>

<p rend="hangnum" n="251"><hi rend="paranum">251</hi><hi rend="dot">.</hi></p>

<p rend="gatha1"> ovādampi na yācantī, na gacchantī uposathaṃ.</p>

<p rend="gathalast">ekaṃ pācittiyāpatti-māpajjati, na saṃsayo..</p>

<p rend="hangnum" n="252"><hi rend="paranum">252</hi><hi rend="dot">.</hi></p>

<p rend="gatha1"> apucchitvāva saṅghaṃ vā, bhedāpeti pasākhajaṃ.</p>

<p rend="gathalast">payoge dukkaṭaṃ, bhinne, pācitti pariyāputā..</p>

<p rend="centre">ārāmavaggo chaṭṭho.</p>

<p rend="hangnum" n="253"><hi rend="paranum">253</hi><hi rend="dot">.</hi></p>

<p rend="gatha1"> gabbhiniṃ vuṭṭhapentī hi, dve panāpattiyo phuse.</p>

<p rend="gathalast">payoge dukkaṭaṃ, vuṭṭhā-pite pācittiyaṃ siyā..</p>

<p rend="hangnum" n="254"><hi rend="paranum">254</hi><hi rend="dot">.</hi></p>

<p rend="gatha1"> dutiyaṃ tatiyañceva, catutthaṃ pañcamampi ca.</p>

<p rend="gathalast">chaṭṭhañca sattamañceva, paṭhamena samaṃ mataṃ..</p>

<p rend="hangnum" n="255"><hi rend="paranum">255</hi><hi rend="dot">.</hi></p>

<p rend="gatha1"> bhikkhunī vuṭṭhapetvāna, bhikkhuniṃ sahajīviniṃ.</p>

<p rend="gathalast">dvevassaṃ nānuggaṇhantī, ekaṃ pācittiyaṃ phuse..</p>

<p rend="hangnum" n="256"><hi rend="paranum">256</hi><hi rend="dot">.</hi></p>

<p rend="gatha1"> navamaṃ dasamañceva, aṭṭhamena samaṃ mataṃ.</p>

<p rend="gathalast">dvīsu āpattibhedasmiṃ, nānattaṃ natthi kiñcipi..</p>

<p rend="centre">gabbhinīvaggo sattamo.</p>

<p rend="hangnum" n="257"><hi rend="paranum">257</hi><hi rend="dot">.</hi></p>

<p rend="gatha1"> kumārībhūtavaggassa, ādito pana pañcapi.</p>

<p rend="gathalast">samānā gabbhinīvagge, paṭhameneva sabbaso..</p>

<p rend="hangnum" n="258"><hi rend="paranum">258</hi><hi rend="dot">.</hi></p>

<p rend="gatha1"> ‘‘alaṃ vuṭṭhāpitenā’’ti, vuccamānā hi khīyati.</p>

<p rend="gathalast">payoge dukkaṭaṃ, pacchā, hoti pācitti khīyite..</p>

<p rend="hangnum" n="259"><hi rend="paranum">259</hi><hi rend="dot">.</hi></p>

<p rend="gatha1"> sattame <pb ed="M" n="0.0330"/><pb ed="V" n="0.0291"/> aṭṭhame ceva, ekaṃ pācittiyaṃ mataṃ.</p>

<p rend="gathalast">ādināva samānāni, navamādīni pañcapi..</p>

<p rend="centre">kumārībhūtavaggo aṭṭhamo.</p>

<p rend="hangnum" n="260"><hi rend="paranum">260</hi><hi rend="dot">.</hi></p>

<p rend="gatha1"> āpattiyo phuse dvepi, dhārentī chattupāhanaṃ.</p>

<p rend="gathalast">payoge dukkaṭaṃ vuttaṃ, hoti pācitti dhārite..</p>

<p rend="hangnum" n="261"><hi rend="paranum">261</hi><hi rend="dot">.</hi></p>

<p rend="gatha1"> yānena pana yāyantī, dve kirāpattiyo phuse.</p>

<p rend="gathalast">payoge dukkaṭaṃ hoti, pācitti yadi yāyite..</p>

<p rend="hangnum" n="262"><hi rend="paranum">262</hi><hi rend="dot">.</hi></p>

<p rend="gatha1"> dhārentiyā tu saṅghāṇiṃ, payoge dukkaṭaṃ siyā.</p>

<p rend="gathalast">dhārite pana pācitti, catutthepi ayaṃ nayo..</p>

<p rend="hangnum" n="263"><hi rend="paranum">263</hi><hi rend="dot">.</hi></p>

<p rend="gatha1"> nhāyantī gandhavaṇṇena, payoge dukkaṭaṃ phuse.</p>

<p rend="gathalast">nhānassa pariyosāne, tassā pācittiyaṃ siyā..</p>

<p rend="hangnum" n="264"><hi rend="paranum">264</hi><hi rend="dot">.</hi></p>

<p rend="gatha1"> chaṭṭhampi pañcameneva, samānaṃ sabbathā pana.</p>

<p rend="gathalast">sattame aṭṭhame ceva, navame dasamepi ca..</p>

<p rend="hangnum" n="265"><hi rend="paranum">265</hi><hi rend="dot">.</hi></p>

<p rend="gatha1"> payoge dukkaṭaṃ vuttaṃ, pācittummaddite siyā.</p>

<p rend="gathalast">āpattīnaṃ vibhāgasmiṃ, natthi kāci visesatā..</p>

<p rend="hangnum" n="266"><hi rend="paranum">266</hi><hi rend="dot">.</hi></p>

<p rend="gatha1"> anāpucchā tu bhikkhussa, purato yā nisīdati.</p>

<p rend="gathalast">payoge dukkaṭaṃ tassā, pācitti tu nisīdite..</p>

<p rend="hangnum" n="267"><hi rend="paranum">267</hi><hi rend="dot">.</hi></p>

<p rend="gatha1"> anokāsakataṃ bhikkhuṃ, pañhaṃ pucchantiyā pana.</p>

<p rend="gathalast">payoge dukkaṭaṃ hoti, vuttā pācitti pucchite..</p>

<p rend="hangnum" n="268"><hi rend="paranum">268</hi><hi rend="dot">.</hi></p>

<p rend="gatha1"> saṃkaccikaṃ vinā gāmaṃ, padasā pavisantiyā.</p>

<p rend="gathalast">paṭhameneva ārāma-vaggassa sadisaṃ vade..</p>

<p rend="centre">chattupāhanavaggo navamo.</p>

<p rend="centre">pācittiyakathā.</p>

<p rend="hangnum" n="269"><hi rend="paranum">269</hi><hi rend="dot">.</hi></p>

<p rend="gatha1"> aṭṭhasu <pb ed="M" n="0.0331"/> duvidhāpatti, pāṭidesaniyesupi.</p>

<p rend="gathalast">viññāpetvā sace sappiṃ, ‘‘bhuñjissāmī’’ti gaṇhati..</p>

<p rend="hangnum" n="270"><hi rend="paranum">270</hi><hi rend="dot">.</hi></p>

<p rend="gatha1"> tato <pb ed="V" n="0.0292"/> bhikkhuniyā tassā, hoti āpatti dukkaṭaṃ.</p>

<p rend="gathalast">ajjhohāresu sabbesu, pāṭidesaniyaṃ siyā..</p>

<p rend="centre">pāṭidesanīyakathā.</p>

<p rend="hangnum" n="271"><hi rend="paranum">271</hi><hi rend="dot">.</hi></p>

<p rend="gatha1"> imaṃ viditvā paramaṃ panuttaraṃ.</p>

<p rend="gatha2">niruttaraṃ atthavasena bhikkhu.</p>

<p rend="gatha3">sukhena paññattamahāsamuddaṃ.</p>

<p rend="gathalast">duruttaraṃ uttarateva dhīro..</p>

<p rend="hangnum" n="272"><hi rend="paranum">272</hi><hi rend="dot">.</hi></p>

<p rend="gatha1"> yasmā tasmā asmiṃ yogaṃ.</p>

<p rend="gatha2">usmāyutto yutto kātuṃ.</p>

<p rend="gatha3">satto satto kaṅkhacchede.</p>

<p rend="gathalast">satthe satthe niccaṃ niccaṃ..</p>

<p rend="centre">bhikkhunīvibhaṅgo niṭṭhito.</p>

<p rend="subhead">catuvipattikathā</p>

<p rend="hangnum" n="273"><hi rend="paranum">273</hi><hi rend="dot">.</hi></p>

<p rend="gatha1"> kati āpattiyo sīla-vipattipaccayā pana.</p>

<p rend="gathalast">catassova siyuṃ sīla-vipattipaccayā pana..</p>

<p rend="hangnum" n="274"><hi rend="paranum">274</hi><hi rend="dot">.</hi></p>

<p rend="gatha1"> jānaṃ pārājikaṃ dhammaṃ, sace chādeti bhikkhunī.</p>

<p rend="gathalast">cutā, thullaccayaṃ hoti, sace vematikā siyā..</p>

<p rend="hangnum" n="275"><hi rend="paranum">275</hi><hi rend="dot">.</hi></p>

<p rend="gatha1"> pācitti bhikkhu saṅghādi-sesaṃ chādeti ce pana.</p>

<p rend="gathalast">attano pana duṭṭhullaṃ, chādento dukkaṭaṃ phuse..</p>

<p rend="hangnum" n="276"><hi rend="paranum">276</hi><hi rend="dot">.</hi></p>

<p rend="gatha1"> āpattiyo <pb ed="M" n="0.0332"/> katācāra-vipattipaccayā pana.</p>

<p rend="gathalast">ekāyeva siyācāra-vipattipaccayā pana..</p>

<p rend="hangnum" n="277"><hi rend="paranum">277</hi><hi rend="dot">.</hi></p>

<p rend="gatha1"> paṭicchādeti ācāra-vipattiṃ pana bhikkhu ce.</p>

<p rend="gathalast">ekamevassa bhikkhussa, hoti āpatti dukkaṭaṃ..</p>

<p rend="hangnum" n="278"><hi rend="paranum">278</hi><hi rend="dot">.</hi></p>

<p rend="gatha1"> kati āpattiyo diṭṭhi-vipattipaccayā pana?</p>

<p rend="gathalast">dve panāpattiyo diṭṭhi-vipattipaccayā siyuṃ..</p>

<p rend="hangnum" n="279"><hi rend="paranum">279</hi><hi rend="dot">.</hi></p>

<p rend="gatha1"> accajaṃ <pb ed="V" n="0.0293"/> pāpikaṃ diṭṭhiṃ, ñattiyā dukkaṭaṃ phuse.</p>

<p rend="gathalast">kammavācāya osāne, pācitti pariyāputā..</p>

<p rend="hangnum" n="280"><hi rend="paranum">280</hi><hi rend="dot">.</hi></p>

<p rend="gatha1"> āpattiyo katājīva-vipattipaccayā pana?</p>

<p rend="gathalast">chaḷevāpajjatājīva-vipattipaccayā pana..</p>

<p rend="hangnum" n="281"><hi rend="paranum">281</hi><hi rend="dot">.</hi></p>

<p rend="gatha1"> ājīvahetu pāpiccho, asantaṃ pana attani.</p>

<p rend="gathalast">manussuttaridhammaṃ tu, vadaṃ pārājikaṃ phuse..</p>

<p rend="hangnum" n="282"><hi rend="paranum">282</hi><hi rend="dot">.</hi></p>

<p rend="gatha1"> sañcarittaṃ samāpanno, hoti saṅghādisesatā.</p>

<p rend="gathalast">pariyāyavacane ñāte, tassa thullaccayaṃ siyā..</p>

<p rend="hangnum" n="283"><hi rend="paranum">283</hi><hi rend="dot">.</hi></p>

<p rend="gatha1"> paṇītabhojanaṃ vatvā, pācitti paribhuñjato.</p>

<p rend="gathalast">bhikkhunī tu sace hoti, pāṭidesaniyaṃ siyā..</p>

<p rend="hangnum" n="284"><hi rend="paranum">284</hi><hi rend="dot">.</hi></p>

<p rend="gatha1"> ājīvahetu sūpaṃ vā, odanaṃ vā panattano.</p>

<p rend="gathalast">atthāya viññāpetvāna, dukkaṭaṃ paribhuñjato..</p>

<p rend="centre">catuvipattikathā.</p>

<p rend="subhead">adhikaraṇapaccayakathā</p>

<p rend="hangnum" n="285"><hi rend="paranum">285</hi><hi rend="dot">.</hi></p>

<p rend="gatha1"> vivādādhikaraṇamhā, kati āpattiyo siyuṃ?</p>

<p rend="gathalast">vivādādhikaraṇamhā, dve panāpattiyo siyuṃ..</p>

<p rend="hangnum" n="286"><hi rend="paranum">286</hi><hi rend="dot">.</hi></p>

<p rend="gatha1"> pācitti <pb ed="M" n="0.0333"/> upasampannaṃ, hoti omasato pana.</p>

<p rend="gathalast">bhikkhussānupasampannaṃ, omasantassa dukkaṭaṃ..</p>

<p rend="hangnum" n="287"><hi rend="paranum">287</hi><hi rend="dot">.</hi></p>

<p rend="gatha1"> anuvādādhikaraṇa-paccayāpattiyo kati?</p>

<p rend="gathalast">anuvādādhikaraṇa-paccayā tividhā siyuṃ..</p>

<p rend="hangnum" n="288"><hi rend="paranum">288</hi><hi rend="dot">.</hi></p>

<p rend="gatha1"> anuddhaṃseti ce bhikkhuṃ, amūlantimavatthunā.</p>

<p rend="gathalast">saṅghādisesamāpatti-māpajjati, na saṃsayo..</p>

<p rend="hangnum" n="289"><hi rend="paranum">289</hi><hi rend="dot">.</hi></p>

<p rend="gatha1"> tathā saṅghādisesena, anuddhaṃseti ce pana.</p>

<p rend="gathalast">pācitti, dukkaṭaṃ vuttaṃ, tathācāravipattiyā..</p>

<p rend="hangnum" n="290"><hi rend="paranum">290</hi><hi rend="dot">.</hi></p>

<p rend="gatha1"> āpattipaccayā <pb ed="V" n="0.0294"/> vuttā, kati āpattiyo pana?</p>

<p rend="gathalast">āpattipaccayā vuttā, catassova mahesinā..</p>

<p rend="hangnum" n="291"><hi rend="paranum">291</hi><hi rend="dot">.</hi></p>

<p rend="gatha1"> jānaṃ pārājikaṃ dhammaṃ, sace chādeti bhikkhunī.</p>

<p rend="gathalast">cutā, thullaccayaṃ hoti, sace vematikā siyā..</p>

<p rend="hangnum" n="292"><hi rend="paranum">292</hi><hi rend="dot">.</hi></p>

<p rend="gatha1"> pācitti bhikkhu saṅghādi-sesaṃ chādeti ce pana.</p>

<p rend="gathalast">tathācāravipattiṃ tu, sace chādeti dukkaṭaṃ..</p>

<p rend="hangnum" n="293"><hi rend="paranum">293</hi><hi rend="dot">.</hi></p>

<p rend="gatha1"> āpattiyo hi kiccādhi-karaṇapaccayā kati?</p>

<p rend="gathalast">pañceva honti kiccādhi-karaṇapaccayā pana..</p>

<p rend="hangnum" n="294"><hi rend="paranum">294</hi><hi rend="dot">.</hi></p>

<p rend="gatha1"> samanubhāsanāyeva, ñattiyā dukkaṭaṃ phuse.</p>

<p rend="gathalast">samaṇī accajantīva, ukkhittassānuvattikā..</p>

<p rend="hangnum" n="295"><hi rend="paranum">295</hi><hi rend="dot">.</hi></p>

<p rend="gatha1"> thullaccayaṃ dvayaṃ dvīhi, kammavācāhi sā phuse.</p>

<p rend="gathalast">kammavācāya osāne, tassā pārājikaṃ siyā..</p>

<p rend="hangnum" n="296"><hi rend="paranum">296</hi><hi rend="dot">.</hi></p>

<p rend="gatha1"> samanubhāsanāyeva, bhedakassānuvattikā.</p>

<p rend="gathalast">na pariccajati taṃ laddhiṃ, hoti saṅghādisesatā..</p>

<p rend="hangnum" n="297"><hi rend="paranum">297</hi><hi rend="dot">.</hi></p>

<p rend="gatha1"> samanubhāsanāyeva, pāpikāya ca diṭṭhiyā.</p>

<p rend="gathalast">yāvatatiyakaṃ tassā, pācittaccajatopi ca..</p>

<p rend="centre">adhikaraṇapaccayakathā.</p>

<p rend="subhead">khandhakapucchākathā</p>

<p rend="hangnum" n="298"><hi rend="paranum">298</hi><hi rend="dot">.</hi></p>

<p rend="gatha1"> khandhakesupi <pb ed="M" n="0.0334"/> āpatti-pabhedaṃ āgataṃ pana.</p>

<p rend="gathalast">pāṭavatthāya bhikkhūnaṃ, pavakkhāmi nibodhatha..</p>

<p rend="hangnum" n="299"><hi rend="paranum">299</hi><hi rend="dot">.</hi></p>

<p rend="gatha1"> khandhake paṭhame tāva, kati āpattiyo siyuṃ?</p>

<p rend="gathalast">khandhake paṭhame tāva, dve panāpattiyo siyuṃ..</p>

<p rend="hangnum" n="300"><hi rend="paranum">300</hi><hi rend="dot">.</hi></p>

<p rend="gatha1"> ūnavīsativassaṃ tu, karoto upasampadaṃ.</p>

<p rend="gathalast">hoti pācittiyaṃ tassa, sesesu pana dukkaṭaṃ..</p>

<p rend="hangnum" n="301"><hi rend="paranum">301</hi><hi rend="dot">.</hi></p>

<p rend="gatha1"> kati <pb ed="V" n="0.0295"/> āpattiyo honti.</p>

<p rend="gatha2">khandhake tu uposathe?</p>

<p rend="gatha3">tisso āpattiyo honti.</p>

<p rend="gathalast">khandhake tu uposathe..</p>

<p rend="hangnum" n="302"><hi rend="paranum">302</hi><hi rend="dot">.</hi></p>

<p rend="gatha1"> ‘‘nassantete vinassantu’’, iti bhedapurakkhakā.</p>

<p rend="gathalast">uposathassa karaṇe, thullaccayamudīritaṃ..</p>

<p rend="hangnum" n="303"><hi rend="paranum">303</hi><hi rend="dot">.</hi></p>

<p rend="gatha1"> ukkhittakena saddhiṃ tu, karontassa uposathaṃ.</p>

<p rend="gathalast">hoti pācittiyaṃ tassa, sesesu pana dukkaṭaṃ..</p>

<p rend="hangnum" n="304"><hi rend="paranum">304</hi><hi rend="dot">.</hi></p>

<p rend="gatha1"> kati āpattiyo vuttā, vada vassūpanāyike?</p>

<p rend="gathalast">ekāva dukkaṭāpatti, vuttā vassūpanāyike..</p>

<p rend="hangnum" n="305"><hi rend="paranum">305</hi><hi rend="dot">.</hi></p>

<p rend="gatha1"> kati āpattiyo vuttā, khandhake tu pavāraṇe?</p>

<p rend="gathalast">tisso āpattiyo vuttā, uposathasamā matā..</p>

<p rend="hangnum" n="306"><hi rend="paranum">306</hi><hi rend="dot">.</hi></p>

<p rend="gatha1"> kati āpattiyo vuttā, camme? tissova dīpitā.</p>

<p rend="gathalast">mārentānaṃ tu pācitti, gahetvā vacchatariṃ pana..</p>

<p rend="hangnum" n="307"><hi rend="paranum">307</hi><hi rend="dot">.</hi></p>

<p rend="gatha1"> aṅgajātaṃ chupantassa, rattena pana cetasā.</p>

<p rend="gathalast">tassa thullaccayaṃ vuttaṃ, sesesu pana dukkaṭaṃ..</p>

<p rend="hangnum" n="308"><hi rend="paranum">308</hi><hi rend="dot">.</hi></p>

<p rend="gatha1"> kati āpattiyo vuttā, bhesajjakkhandhake pana?</p>

<p rend="gathalast">tisso āpattiyo vuttā, bhesajjakkhandhake pana..</p>

<p rend="hangnum" n="309"><hi rend="paranum">309</hi><hi rend="dot">.</hi></p>

<p rend="gatha1"> samantā <pb ed="M" n="0.0335"/> dvaṅgule tattha, thullaccayamudīritaṃ.</p>

<p rend="gathalast">bhojjayāgūsu pācitti, sesesu pana dukkaṭaṃ..</p>

<p rend="hangnum" n="310"><hi rend="paranum">310</hi><hi rend="dot">.</hi></p>

<p rend="gatha1"> kathine natthi āpatti, paññattaṃ kevalaṃ pana.</p>

<p rend="gathalast">kati cīvarasaṃyutte, vuttā āpattiyo pana?</p>

<p rend="hangnum" n="311"><hi rend="paranum">311</hi><hi rend="dot">.</hi></p>

<p rend="gatha1"> tisso cīvarasaṃyutte, vuttā āpattiyo pana.</p>

<p rend="gathalast">kusavākamaye cīre, thullaccayamudīritaṃ..</p>

<p rend="hangnum" n="312"><hi rend="paranum">312</hi><hi rend="dot">.</hi></p>

<p rend="gatha1"> sanissaggāva pācitti, atireke tu cīvare.</p>

<p rend="gathalast">sesesu dukkaṭaṃ vuttaṃ, buddhenādiccabandhunā..</p>

<p rend="hangnum" n="313"><hi rend="paranum">313</hi><hi rend="dot">.</hi></p>

<p rend="gatha1"> campeyyake ca kosambe, kammasmiṃ pārivāsike.</p>

<p rend="gathalast">tathā samuccaye ekā, dukkaṭāpatti dīpitā..</p>

<p rend="hangnum" n="314"><hi rend="paranum">314</hi><hi rend="dot">.</hi></p>

<p rend="gatha1"> kati <pb ed="V" n="0.0296"/> āpattiyo vuttā, samathakkhandhake pana?</p>

<p rend="gathalast">dveyevāpattiyo vuttā, samathakkhandhake pana..</p>

<p rend="hangnum" n="315"><hi rend="paranum">315</hi><hi rend="dot">.</hi></p>

<p rend="gatha1"> chandassa dāyako bhikkhu, pācitti yadi khīyati.</p>

<p rend="gathalast">sesesu pana sabbattha, dukkaṭaṃ samudāhaṭaṃ..</p>

<p rend="hangnum" n="316"><hi rend="paranum">316</hi><hi rend="dot">.</hi></p>

<p rend="gatha1"> kati khuddakavatthusmiṃ, vuttā āpattiyo pana?</p>

<p rend="gathalast">tisso khuddakavatthusmiṃ, vuttā āpattiyo pana..</p>

<p rend="hangnum" n="317"><hi rend="paranum">317</hi><hi rend="dot">.</hi></p>

<p rend="gatha1"> attano aṅgajātaṃ tu, chindaṃ thullaccayaṃ phuse.</p>

<p rend="gathalast">romanthe hoti pācitti, sese āpatti dukkaṭaṃ..</p>

<p rend="hangnum" n="318"><hi rend="paranum">318</hi><hi rend="dot">.</hi></p>

<p rend="gatha1"> tathā senāsanasmiṃ tu, tisso āpattiyo siyuṃ.</p>

<p rend="gathalast">vissajjane ca garuno, thullaccayamudīritaṃ..</p>

<p rend="hangnum" n="319"><hi rend="paranum">319</hi><hi rend="dot">.</hi></p>

<p rend="gatha1"> nikkaḍḍhane ca pācitti, saṅghikamhā vihārato.</p>

<p rend="gathalast">sesesu pana sabbattha, dukkaṭaṃ samudāhaṭaṃ..</p>

<p rend="hangnum" n="320"><hi rend="paranum">320</hi><hi rend="dot">.</hi></p>

<p rend="gatha1"> kati āpattiyo saṅgha-bhede vuttā mahesinā?</p>

<p rend="gathalast">dve panāpattiyo saṅgha-bhede vuttā mahesinā..</p>

<p rend="hangnum" n="321"><hi rend="paranum">321</hi><hi rend="dot">.</hi></p>

<p rend="gatha1"> bhedānuvattakānaṃ <pb ed="M" n="0.0336"/> tu, thullaccayamudīritaṃ.</p>

<p rend="gathalast">gaṇabhoge tu bhikkhūnaṃ, pācitti paridīpitā..</p>

<p rend="hangnum" n="322"><hi rend="paranum">322</hi><hi rend="dot">.</hi></p>

<p rend="gatha1"> khandhake vattasaṃyutte, kati āpattiyo matā?</p>

<p rend="gathalast">khandhake vattasaṃyutte, dukkaṭāpattiyeva sā..</p>

<p rend="hangnum" n="323"><hi rend="paranum">323</hi><hi rend="dot">.</hi></p>

<p rend="gatha1"> ṭhapane pātimokkhassa, tathā ekāva dīpitā.</p>

<p rend="gathalast">bhikkhunikkhandhake cāpi, kati āpattiyo matā?</p>

<p rend="hangnum" n="324"><hi rend="paranum">324</hi><hi rend="dot">.</hi></p>

<p rend="gatha1"> bhikkhunikkhandhake cāpi, dve panāpattiyo matā.</p>

<p rend="gathalast">apavāraṇāya pācitti, sesesu pana dukkaṭaṃ..</p>

<p rend="centre">khandhakapucchākathā niṭṭhitā.</p>

<p rend="subhead">samuṭṭhānasīsakathā</p>

<p rend="hangnum" n="325"><hi rend="paranum">325</hi><hi rend="dot">.</hi></p>

<p rend="gatha1"> vibhaṅgesu <pb ed="V" n="0.0297"/> pana dvīsu, paññattāni mahesinā.</p>

<p rend="gathalast">yāni pārājikādīni, uddisanti uposathe..</p>

<p rend="hangnum" n="326"><hi rend="paranum">326</hi><hi rend="dot">.</hi></p>

<p rend="gatha1"> tesaṃ dāni pavakkhāmi, samuṭṭhānamito paraṃ.</p>

<p rend="gathalast">pāṭavatthāya bhikkhūnaṃ, taṃ suṇātha samāhitā..</p>

<p rend="hangnum" n="327"><hi rend="paranum">327</hi><hi rend="dot">.</hi></p>

<p rend="gatha1"> kāyo ca vācāpi ca kāyavācā.</p>

<p rend="gatha2">tāneva cittena yutāni tīṇi.</p>

<p rend="gatha3">ekaṅgikaṃ dvaṅgitivaṅgikanti.</p>

<p rend="gathalast">chadhā samuṭṭhānavidhiṃ vadanti..</p>

<p rend="hangnum" n="328"><hi rend="paranum">328</hi><hi rend="dot">.</hi></p>

<p rend="gatha1"> tesu ekena vā dvīhi, tīhi vātha catūhi vā.</p>

<p rend="gathalast">chahi vāpattiyo nānā-samuṭṭhānehi jāyare..</p>

<p rend="hangnum" n="329"><hi rend="paranum">329</hi><hi rend="dot">.</hi></p>

<p rend="gatha1"> tattha pañcasamuṭṭhānā, kā cāpatti na vijjati.</p>

<p rend="gathalast">hoti ekasamuṭṭhānā, pacchimeheva tīhipi..</p>

<p rend="hangnum" n="330"><hi rend="paranum">330</hi><hi rend="dot">.</hi></p>

<p rend="gatha1"> tatheva <pb ed="M" n="0.0337"/> dvisamuṭṭhānā, kāyato kāyacittato.</p>

<p rend="gathalast">vācato vācacittamhā, tatiyacchaṭṭhatopi ca..</p>

<p rend="hangnum" n="331"><hi rend="paranum">331</hi><hi rend="dot">.</hi></p>

<p rend="gatha1"> catutthacchaṭṭhato ceva, pañcamacchaṭṭhatopi ca.</p>

<p rend="gathalast">jāyate pañcadhāvesā, samuṭṭhāti na aññato..</p>

<p rend="hangnum" n="332"><hi rend="paranum">332</hi><hi rend="dot">.</hi></p>

<p rend="gatha1"> tisamuṭṭhānikā nāma, paṭhamehi ca tīhipi.</p>

<p rend="gathalast">pacchimehi ca tīheva, samuṭṭhāti na aññato..</p>

<p rend="hangnum" n="333"><hi rend="paranum">333</hi><hi rend="dot">.</hi></p>

<p rend="gatha1"> paṭhamā tatiyā ceva, catutthacchaṭṭhatopi ca.</p>

<p rend="gathalast">dutiyā tatiyā ceva, pañcamacchaṭṭhatopi ca..</p>

<p rend="hangnum" n="334"><hi rend="paranum">334</hi><hi rend="dot">.</hi></p>

<p rend="gatha1"> dvidhā catusamuṭṭhānā, jāyate na panaññato.</p>

<p rend="gathalast">ekadhā chasamuṭṭhānā, samuṭṭhāti chaheva hi..</p>

<p rend="bodytext">āha ca –</p>

<p rend="hangnum" n="335"><hi rend="paranum">335</hi><hi rend="dot">.</hi></p>

<p rend="gatha1"> ‘‘tidhā ekasamuṭṭhānā, pañcadhā dvisamuṭṭhitā.</p>

<p rend="gathalast">dvidhā ticaturo ṭhānā, ekadhā chasamuṭṭhitā’’..</p>

<p rend="hangnum" n="336"><hi rend="paranum">336</hi><hi rend="dot">.</hi></p>

<p rend="gatha1"> teraseva <pb ed="V" n="0.0298"/> ca nāmāni, samuṭṭhānavisesato.</p>

<p rend="gathalast">labhantāpattiyo sabbā, tāni vakkhāmito paraṃ..</p>

<p rend="hangnum" n="337"><hi rend="paranum">337</hi><hi rend="dot">.</hi></p>

<p rend="gatha1"> paṭhamantimavatthuñca, dutiyaṃ sañcarittakaṃ.</p>

<p rend="gathalast">samanubhāsanañceva, kathineḷakalomakaṃ..</p>

<p rend="hangnum" n="338"><hi rend="paranum">338</hi><hi rend="dot">.</hi></p>

<p rend="gatha1"> padasodhammamaddhānaṃ, theyyasatthañca desanā.</p>

<p rend="gathalast">bhūtārocanakañceva, corivuṭṭhāpanampi ca..</p>

<p rend="hangnum" n="339"><hi rend="paranum">339</hi><hi rend="dot">.</hi></p>

<p rend="gatha1"> ananuññātakañcāti, sīsānetāni terasa.</p>

<p rend="gathalast">terasete samuṭṭhāna-nayā viññūhi cintitā..</p>

<p rend="hangnum" n="340"><hi rend="paranum">340</hi><hi rend="dot">.</hi></p>

<p rend="gatha1"> tattha yā tu catutthena, samuṭṭhānena jāyate.</p>

<p rend="gathalast"><hi rend="bold">ādipārājikuṭṭhānā,</hi> ayanti paridīpitā..</p>

<p rend="hangnum" n="341"><hi rend="paranum">341</hi><hi rend="dot">.</hi></p>

<p rend="gatha1"> sacittakehi <pb ed="M" n="0.0338"/> tīheva, samuṭṭhānehi yā pana.</p>

<p rend="gathalast">jāyate sā panuddiṭṭhā, <hi rend="bold">adinnādānapubbakā</hi>..</p>

<p rend="hangnum" n="342"><hi rend="paranum">342</hi><hi rend="dot">.</hi></p>

<p rend="gatha1"> samuṭṭhānehi yāpatti, jātucchahipi jāyate.</p>

<p rend="gathalast"><hi rend="bold">sañcarittasamuṭṭhānā,</hi> nāmāti paridīpitā..</p>

<p rend="hangnum" n="343"><hi rend="paranum">343</hi><hi rend="dot">.</hi></p>

<p rend="gatha1"> chaṭṭheneva samuṭṭhāti, samuṭṭhānena yā pana.</p>

<p rend="gathalast">samuṭṭhānavasenāyaṃ, vuttā <hi rend="bold">samanubhāsanā</hi>..</p>

<p rend="hangnum" n="344"><hi rend="paranum">344</hi><hi rend="dot">.</hi></p>

<p rend="gatha1"> tatiyacchaṭṭhatoyeva, samuṭṭhāti hi yā pana.</p>

<p rend="gathalast">samuṭṭhānavasenāyaṃ, <hi rend="bold">kathinu</hi>papadā matā..</p>

<p rend="hangnum" n="345"><hi rend="paranum">345</hi><hi rend="dot">.</hi></p>

<p rend="gatha1"> jāyate yā panāpatti, kāyato kāyacittato.</p>

<p rend="gathalast">aya<hi rend="bold">meḷakalomā</hi>di-samuṭṭhānāti dīpitā..</p>

<p rend="hangnum" n="346"><hi rend="paranum">346</hi><hi rend="dot">.</hi></p>

<p rend="gatha1"> jāyate yā panāpatti, vācato vācacittato.</p>

<p rend="gathalast">ayaṃ tu <hi rend="bold">padasodhamma-samuṭṭhānā</hi>ti vuccati..</p>

<p rend="hangnum" n="347"><hi rend="paranum">347</hi><hi rend="dot">.</hi></p>

<p rend="gatha1"> kāyato kāyavācamhā, catutthacchaṭṭhatopi ca.</p>

<p rend="gathalast">jāyate sā pana<hi rend="bold">ddhāna-samuṭṭhānā</hi>ti sūcitā..</p>

<p rend="hangnum" n="348"><hi rend="paranum">348</hi><hi rend="dot">.</hi></p>

<p rend="gatha1"> catutthacchaṭṭhatoyeva, samuṭṭhāti hi yā pana.</p>

<p rend="gathalast"><hi rend="bold">theyyasatthasamuṭṭhānā,</hi> ayanti paridīpitā..</p>

<p rend="hangnum" n="349"><hi rend="paranum">349</hi><hi rend="dot">.</hi></p>

<p rend="gatha1"> pañcameneva yā cettha, samuṭṭhānena jāyate.</p>

<p rend="gathalast">samuṭṭhānavasenāyaṃ, <hi rend="bold">dhammadesanasaññitā</hi>..</p>

<p rend="hangnum" n="350"><hi rend="paranum">350</hi><hi rend="dot">.</hi></p>

<p rend="gatha1"> acittakehi <pb ed="V" n="0.0299"/> tīheva, samuṭṭhānehi yā siyā.</p>

<p rend="gathalast">samuṭṭhānavasenāyaṃ, <hi rend="bold">bhūtārocanapubbakā</hi>..</p>

<p rend="hangnum" n="351"><hi rend="paranum">351</hi><hi rend="dot">.</hi></p>

<p rend="gatha1"> pañcamacchaṭṭhatoyeva, yā samuṭṭhānato siyā.</p>

<p rend="gathalast">ayaṃ tu paṭhitā <hi rend="bold">cori-vuṭṭhāpana</hi>samuṭṭhitā..</p>

<p rend="hangnum" n="352"><hi rend="paranum">352</hi><hi rend="dot">.</hi></p>

<p rend="gatha1"> dutiyā tatiyamhā ca, pañcamacchaṭṭhatopi yā.</p>

<p rend="gathalast">jāyate <hi rend="bold">ananuññāta-samuṭṭhānā</hi> ayaṃ siyā..</p>

<p rend="hangnum" n="353"><hi rend="paranum">353</hi><hi rend="dot">.</hi></p>

<p rend="gatha1"> paṭhamaṃ dutiyaṃ tattha, catutthaṃ navamampi ca.</p>

<p rend="gathalast">dasamaṃ dvādasamañcāti, samuṭṭhānaṃ sacittakaṃ..</p>

<p rend="hangnum" n="354"><hi rend="paranum">354</hi><hi rend="dot">.</hi></p>

<p rend="gatha1"> ekekasmiṃ <pb ed="M" n="0.0339"/> samuṭṭhāne, sadisā idha dissare.</p>

<p rend="gathalast">sukkañca kāyasaṃsaggo, paṭhamāniyatopi ca..</p>

<p rend="hangnum" n="355"><hi rend="paranum">355</hi><hi rend="dot">.</hi></p>

<p rend="gatha1"> pubbupaparipāko ca, raho bhikkhuniyā saha.</p>

<p rend="gathalast">sabhojane, raho dve ca, aṅgulī, udake hasaṃ..</p>

<p rend="hangnum" n="356"><hi rend="paranum">356</hi><hi rend="dot">.</hi></p>

<p rend="gatha1"> pahāre, uggire ceva, tepaññāsā ca sekhiyā.</p>

<p rend="gathalast">adhakkhakubbhajāṇuñca, gāmantaramavassutā..</p>

<p rend="hangnum" n="357"><hi rend="paranum">357</hi><hi rend="dot">.</hi></p>

<p rend="gatha1"> talamaṭṭhudasuddhi ca, vassaṃvuṭṭhā tatheva ca.</p>

<p rend="gathalast">ovādāya na gacchantī, nānubandhe pavattiniṃ..</p>

<p rend="hangnum" n="358"><hi rend="paranum">358</hi><hi rend="dot">.</hi></p>

<p rend="gatha1"> pañcasattati niddiṭṭhā, kāyacittasamuṭṭhitā.</p>

<p rend="gathalast">ime ekasamuṭṭhānā, methunena samā matā..</p>

<p rend="centre">paṭhamapārājikasamuṭṭhānaṃ.</p>

<p rend="hangnum" n="359"><hi rend="paranum">359</hi><hi rend="dot">.</hi></p>

<p rend="gatha1"> viggahaṃ, uttariñceva, duṭṭhullaṃ, attakāmatā.</p>

<p rend="gathalast">duṭṭhadosā duve ceva, dutiyāniyatopi ca..</p>

<p rend="hangnum" n="360"><hi rend="paranum">360</hi><hi rend="dot">.</hi></p>

<p rend="gatha1"> acchindanañca pariṇāmo, musā, omasapesuṇā.</p>

<p rend="gathalast">duṭṭhullārocanañceva, pathavīkhaṇanampi ca..</p>

<p rend="hangnum" n="361"><hi rend="paranum">361</hi><hi rend="dot">.</hi></p>

<p rend="gatha1"> bhūtagāmaññavādo ca, ujjhāpanakameva ca.</p>

<p rend="gathalast">nikkaḍḍho, siñcanañceva, tathā āmisahetu ca..</p>

<p rend="hangnum" n="362"><hi rend="paranum">362</hi><hi rend="dot">.</hi></p>

<p rend="gatha1"> bhuttāviṃ, ehanādariṃ, bhiṃsāpanakameva ca.</p>

<p rend="gathalast">apanidheyya, sañcicca, pāṇaṃ, sappāṇakampi ca..</p>

<p rend="hangnum" n="363"><hi rend="paranum">363</hi><hi rend="dot">.</hi></p>

<p rend="gatha1"> ukkoṭanaṃ =00 tathā ūno, saṃvāso, nāsanena ca.</p>

<p rend="gathalast">sahadhammikaṃ, vilekhāya, mohanāmūlakena ca..</p>

<p rend="hangnum" n="364"><hi rend="paranum">364</hi><hi rend="dot">.</hi></p>

<p rend="gatha1"> kukkuccaṃ, khīyanaṃ datvā, pariṇāmeyya puggale.</p>

<p rend="gathalast">kiṃ te, akālaṃ, acchinde, duggahā, nirayena vā..</p>

<p rend="hangnum" n="365"><hi rend="paranum">365</hi><hi rend="dot">.</hi></p>

<p rend="gatha1"> gaṇassa <pb ed="M" n="0.0340"/> ca vibhaṅgañca, dubbalāsā tatheva ca.</p>

<p rend="gathalast">dhammikaṃ kathinuddhāraṃ, sañciccāphāsumeva ca..</p>

<p rend="hangnum" n="366"><hi rend="paranum">366</hi><hi rend="dot">.</hi></p>

<p rend="gatha1"> sayaṃ upassayaṃ datvā, akkoseyya ca caṇḍikā.</p>

<p rend="gathalast">kulamaccharinī assa, gabbhiniṃ vuṭṭhapeyya ca..</p>

<p rend="hangnum" n="367"><hi rend="paranum">367</hi><hi rend="dot">.</hi></p>

<p rend="gatha1"> pāyantiṃ, dve ca vassāni, saṅghenāsammatampi ca.</p>

<p rend="gathalast">tisso gihigatā vuttā, tissoyeva kumārikā..</p>

<p rend="hangnum" n="368"><hi rend="paranum">368</hi><hi rend="dot">.</hi></p>

<p rend="gatha1"> ūnadvādasavassā dve, tathālaṃ tāva teti ca.</p>

<p rend="gathalast">sokāvassā tathā pāri-vāsikacchandadānato..</p>

<p rend="hangnum" n="369"><hi rend="paranum">369</hi><hi rend="dot">.</hi></p>

<p rend="gatha1"> anuvassaṃ duve cāti, sikkhā ekūnasattati.</p>

<p rend="gathalast">adinnādānatulyattā, tisamuṭṭhānikā katā..</p>

<p rend="centre">dutiyapārājikasamuṭṭhānaṃ.</p>

<p rend="hangnum" n="370"><hi rend="paranum">370</hi><hi rend="dot">.</hi></p>

<p rend="gatha1"> sañcarikuṭimahallakaṃ, dhovāpanañca paṭiggaho.</p>

<p rend="gathalast">cīvarassa ca viññatti, gahaṇañca taduttariṃ..</p>

<p rend="hangnum" n="371"><hi rend="paranum">371</hi><hi rend="dot">.</hi></p>

<p rend="gatha1"> upakkhaṭadvayañceva, tathā dūtena cīvaraṃ.</p>

<p rend="gathalast">kosiyaṃ, suddhakāḷānaṃ, dvebhāgādānameva ca..</p>

<p rend="hangnum" n="372"><hi rend="paranum">372</hi><hi rend="dot">.</hi></p>

<p rend="gatha1"> chabbassāni, purāṇassa, lomadhovāpanampi ca.</p>

<p rend="gathalast">rūpiyassa paṭiggāho, ubho nānappakārakā..</p>

<p rend="hangnum" n="373"><hi rend="paranum">373</hi><hi rend="dot">.</hi></p>

<p rend="gatha1"> ūnabandhanapatto ca, vassasāṭikasuttakaṃ.</p>

<p rend="gathalast">vikappāpajjanaṃ, yāva, dvāra, dānañca sibbanaṃ..</p>

<p rend="hangnum" n="374"><hi rend="paranum">374</hi><hi rend="dot">.</hi></p>

<p rend="gatha1"> pūvehi, paccayo jotiṃ, ratanaṃ, sūci, mañcakaṃ.</p>

<p rend="gathalast">tūlaṃ, nisīdanaṃ, kaṇḍu, vassikā, sugatassa ca..</p>

<p rend="hangnum" n="375"><hi rend="paranum">375</hi><hi rend="dot">.</hi></p>

<p rend="gatha1"> aññaviññattisikkhā ca, aññacetāpanampi ca.</p>

<p rend="gathalast">saṅghikena duve vuttā, dve mahājanikena ca..</p>

<p rend="hangnum" n="376"><hi rend="paranum">376</hi><hi rend="dot">.</hi></p>

<p rend="gatha1"> tathā <pb ed="M" n="0.0341"/> =01 puggalikenekaṃ, garupāvuraṇaṃ lahuṃ.</p>

<p rend="gathalast">dve vighāsodasāṭī ca, tathā samaṇacīvaraṃ..</p>

<p rend="hangnum" n="377"><hi rend="paranum">377</hi><hi rend="dot">.</hi></p>

<p rend="gatha1"> iti ekūnapaṇṇāsa, dhammā dukkhantadassinā.</p>

<p rend="gathalast">chasamuṭṭhānikā ete, sañcarittasamā katā..</p>

<p rend="centre">sañcarittasamuṭṭhānaṃ.</p>

<p rend="hangnum" n="378"><hi rend="paranum">378</hi><hi rend="dot">.</hi></p>

<p rend="gatha1"> saṅghabhedo ca bhedānu-vattadubbacadūsakā.</p>

<p rend="gathalast">duṭṭhullacchādanaṃ, diṭṭhi, chanda, ujjagghikā duve..</p>

<p rend="hangnum" n="379"><hi rend="paranum">379</hi><hi rend="dot">.</hi></p>

<p rend="gatha1"> appasaddā duve vuttā, tathā na byāhareti ca.</p>

<p rend="gathalast">chamā, nīcāsane, ṭhānaṃ, pacchato, uppathena ca..</p>

<p rend="hangnum" n="380"><hi rend="paranum">380</hi><hi rend="dot">.</hi></p>

<p rend="gatha1"> vajjacchādānuvattā ca, gahaṇaṃ, osāreyya ca.</p>

<p rend="gathalast">paccakkhāmīti sikkhā ca, tathā kismiñcideva ca..</p>

<p rend="hangnum" n="381"><hi rend="paranum">381</hi><hi rend="dot">.</hi></p>

<p rend="gatha1"> saṃsaṭṭhā dve, vadhitvā ca, visibbetvā ca dukkhitaṃ.</p>

<p rend="gathalast">punadeva ca saṃsaṭṭhā, neva vūpasameyya ca..</p>

<p rend="hangnum" n="382"><hi rend="paranum">382</hi><hi rend="dot">.</hi></p>

<p rend="gatha1"> jānaṃ sabhikkhukārāmaṃ, tatheva na pavāraye.</p>

<p rend="gathalast">tathā anvaddhamāsañca, sahajīviniyo duve..</p>

<p rend="hangnum" n="383"><hi rend="paranum">383</hi><hi rend="dot">.</hi></p>

<p rend="gatha1"> sace me cīvaraṃ ayye, anubandhissasīti ca.</p>

<p rend="gathalast">sattatiṃsa ime dhammā, sambuddhena pakāsitā..</p>

<p rend="hangnum" n="384"><hi rend="paranum">384</hi><hi rend="dot">.</hi></p>

<p rend="gatha1"> sabbe ete samuṭṭhānā, kāyavācādito siyuṃ.</p>

<p rend="gathalast">samāsamasameneva, katā samanubhāsanā..</p>

<p rend="centre">samanubhāsanasamuṭṭhānaṃ.</p>

<p rend="hangnum" n="385"><hi rend="paranum">385</hi><hi rend="dot">.</hi></p>

<p rend="gatha1"> kathināni ca tīṇādi, patto, bhesajjameva ca.</p>

<p rend="gathalast">accekampi ca sāsaṅkaṃ, pakkamantadvayampi ca..</p>

<p rend="hangnum" n="386"><hi rend="paranum">386</hi><hi rend="dot">.</hi></p>

<p rend="gatha1"> tathā <pb ed="M" n="0.0342"/> upassayaṃ gantvā, bhojanañca paramparaṃ.</p>

<p rend="gathalast">anatirittaṃ sabhatto, vikappetvā tatheva ca..</p>

<p rend="hangnum" n="387"><hi rend="paranum">387</hi><hi rend="dot">.</hi></p>

<p rend="gatha1"> rañño, vikāle, vosāsā-raññakussayavādikā.</p>

<p rend="gathalast">pattasannicayañceva, pure, pacchā, vikālake..</p>

<p rend="hangnum" n="388"><hi rend="paranum">388</hi><hi rend="dot">.</hi></p>

<p rend="gatha1"> pañcāhikaṃ =02, saṅkamaniṃ, tathā āvasathadvayaṃ.</p>

<p rend="gathalast">pasākhe, āsane cāti, ekūnatiṃsime pana..</p>

<p rend="hangnum" n="389"><hi rend="paranum">389</hi><hi rend="dot">.</hi></p>

<p rend="gatha1"> dvisamuṭṭhānikā dhammā, niddiṭṭhā kāyavācato.</p>

<p rend="gathalast">kāyavācādito ceva, sabbe kathinasambhavā..</p>

<p rend="centre">kathinasamuṭṭhānaṃ.</p>

<p rend="hangnum" n="390"><hi rend="paranum">390</hi><hi rend="dot">.</hi></p>

<p rend="gatha1"> dve seyyāhaccapādo ca, piṇḍañca gaṇabhojanaṃ.</p>

<p rend="gathalast">vikāle, sannidhiñceva, dantaponamacelakaṃ..</p>

<p rend="hangnum" n="391"><hi rend="paranum">391</hi><hi rend="dot">.</hi></p>

<p rend="gatha1"> uyyuttañca vasuyyodhiṃ, surā, orena nhāyanaṃ.</p>

<p rend="gathalast">dubbaṇṇakaraṇañceva, pāṭidesaniyadvayaṃ..</p>

<p rend="hangnum" n="392"><hi rend="paranum">392</hi><hi rend="dot">.</hi></p>

<p rend="gatha1"> lasuṇaṃ, upatiṭṭheyya, naccadassanameva ca.</p>

<p rend="gathalast">naggaṃ, attharaṇaṃ, mañce, antoraṭṭhe, tathā bahi..</p>

<p rend="hangnum" n="393"><hi rend="paranum">393</hi><hi rend="dot">.</hi></p>

<p rend="gatha1"> antovassamagārañca, āsandiṃ, suttakantanaṃ.</p>

<p rend="gathalast">veyyāvaccaṃ, sahatthā ca, āvāse ca abhikkhuke..</p>

<p rend="hangnum" n="394"><hi rend="paranum">394</hi><hi rend="dot">.</hi></p>

<p rend="gatha1"> chattaṃ, yānañca saṅghāṇiṃ, alaṅkāraṃ, gandhavāsitaṃ.</p>

<p rend="gathalast">bhikkhunī, sikkhamānā ca, sāmaṇerī, gihīniyā..</p>

<p rend="hangnum" n="395"><hi rend="paranum">395</hi><hi rend="dot">.</hi></p>

<p rend="gatha1"> tathā saṃkaccikā cāti, tecattālīsime pana.</p>

<p rend="gathalast">sabbe eḷakalomena, dvisamuṭṭhānikā samā..</p>

<p rend="centre">eḷakalomasamuṭṭhānaṃ.</p>

<p rend="hangnum" n="396"><hi rend="paranum">396</hi><hi rend="dot">.</hi></p>

<p rend="gatha1"> aññatrāsammato <pb ed="M" n="0.0343"/> ceva, tathā atthaṅgatena ca.</p>

<p rend="gathalast">tiracchānavijjā dve vuttā, anokāsakatampi ca..</p>

<p rend="hangnum" n="397"><hi rend="paranum">397</hi><hi rend="dot">.</hi></p>

<p rend="gatha1"> sabbe cha panime dhammā, vācato vācacittato.</p>

<p rend="gathalast">dvisamuṭṭhānikā honti, padasodhammatulyatā..</p>

<p rend="centre">padasodhammasamuṭṭhānaṃ.</p>

<p rend="hangnum" n="398"><hi rend="paranum">398</hi><hi rend="dot">.</hi></p>

<p rend="gatha1"> ekaṃ nāvaṃ, paṇītañca, saṃvidhānañca saṃhare.</p>

<p rend="gathalast">dhaññaṃ, nimantitā ceva, pāṭidesaniyaṭṭhakaṃ..</p>

<p rend="hangnum" n="399"><hi rend="paranum">399</hi><hi rend="dot">.</hi></p>

<p rend="gatha1"> etā =03 catusamuṭṭhānā, sikkhā cuddasa honti hi.</p>

<p rend="gathalast">paññattā buddhaseṭṭhena, addhānena samā matā..</p>

<p rend="centre">addhānasamuṭṭhānaṃ.</p>

<p rend="hangnum" n="400"><hi rend="paranum">400</hi><hi rend="dot">.</hi></p>

<p rend="gatha1"> sutiṃ, sūpādiviññattiṃ, andhakāre tatheva ca.</p>

<p rend="gathalast">paṭicchanne ca okāse, byūhe cāti ime chapi..</p>

<p rend="hangnum" n="401"><hi rend="paranum">401</hi><hi rend="dot">.</hi></p>

<p rend="gatha1"> sabbe tu dvisamuṭṭhānā, catutthacchaṭṭhato siyuṃ.</p>

<p rend="gathalast">theyyasatthasamuṭṭhānā, desitādiccabandhunā..</p>

<p rend="centre">theyyasatthasamuṭṭhānaṃ.</p>

<p rend="hangnum" n="402"><hi rend="paranum">402</hi><hi rend="dot">.</hi></p>

<p rend="gatha1"> chatta, daṇḍakarassāpi, satthāvudhakarassapi.</p>

<p rend="gathalast">pādukūpāhanā, yānaṃ, seyyā, pallatthikāya ca..</p>

<p rend="hangnum" n="403"><hi rend="paranum">403</hi><hi rend="dot">.</hi></p>

<p rend="gatha1"> veṭhitoguṇṭhito cāti, ekādasa nidassitā.</p>

<p rend="gathalast">sabbe ekasamuṭṭhānā, dhammadesanasaññitā..</p>

<p rend="centre">dhammadesanasamuṭṭhānaṃ.</p>

<p rend="hangnum" n="404"><hi rend="paranum">404</hi><hi rend="dot">.</hi></p>

<p rend="gatha1"> bhūtārocanakañceva<pb ed="M" n="0.0344"/>, corivuṭṭhāpanampi ca.</p>

<p rend="gathalast">ananuññātamattañhi, asambhinnamidaṃ tayaṃ..</p>

<p rend="centre">samuṭṭhānasīsakathā niṭṭhitā.</p>

<p rend="subhead">ekuttaranayakathā</p>

<p rend="hangnum" n="405"><hi rend="paranum">405</hi><hi rend="dot">.</hi></p>

<p rend="gatha1"> kati āpattiyo honti, samuṭṭhānena ādinā?</p>

<p rend="gathalast">pañca āpattiyo honti, kuṭiṃ saṃyācikāya tu..</p>

<p rend="hangnum" n="406"><hi rend="paranum">406</hi><hi rend="dot">.</hi></p>

<p rend="gatha1"> karoto pana tissova, payoge dukkaṭādayo.</p>

<p rend="gathalast">vikāle pana pācitti, tathā aññātihatthato..</p>

<p rend="hangnum" n="407"><hi rend="paranum">407</hi><hi rend="dot">.</hi></p>

<p rend="gatha1"> gahetvā bhuñjato vuttaṃ, pāṭidesaniyampi ca.</p>

<p rend="gathalast">pañcimāpattiyo honti, samuṭṭhānena ādinā..</p>

<p rend="hangnum" n="408"><hi rend="paranum">408</hi><hi rend="dot">.</hi></p>

<p rend="gatha1"> kati =04 āpattiyo honti, dutiyena tuvaṃ bhaṇa?</p>

<p rend="gathalast">āpattiyo catassova, hontīti paridīpaye..</p>

<p rend="hangnum" n="409"><hi rend="paranum">409</hi><hi rend="dot">.</hi></p>

<p rend="gatha1"> ‘‘kuṭiṃ mama karothā’’ti, samādisati bhikkhu ce.</p>

<p rend="gathalast">karonti ce kuṭiṃ tassa, vipannaṃ sabbathā pana..</p>

<p rend="hangnum" n="410"><hi rend="paranum">410</hi><hi rend="dot">.</hi></p>

<p rend="gatha1"> tisso purimaniddiṭṭhā, payoge dukkaṭādayo.</p>

<p rend="gathalast">padasodhammamūlena, catassova bhavantimā..</p>

<p rend="hangnum" n="411"><hi rend="paranum">411</hi><hi rend="dot">.</hi></p>

<p rend="gatha1"> tatiyena kati jāyanti, samuṭṭhānena me bhaṇa?</p>

<p rend="gathalast">tatiyena tuvaṃ brūmi, pañcadhāpattiyo siyuṃ..</p>

<p rend="hangnum" n="412"><hi rend="paranum">412</hi><hi rend="dot">.</hi></p>

<p rend="gatha1"> bhikkhu saṃvidahitvāna.</p>

<p rend="gatha2">karoti ca kuṭiṃ sace.</p>

<p rend="gatha3">tisso āpattiyo honti.</p>

<p rend="gathalast">payoge dukkaṭādayo..</p>

<p rend="hangnum" n="413"><hi rend="paranum">413</hi><hi rend="dot">.</hi></p>

<p rend="gatha1"> paṇītabhojanaṃ <pb ed="M" n="0.0345"/> vatvā, hoti pācitti bhuñjato.</p>

<p rend="gathalast">bhikkhuniṃ na nivāretvā, pāṭidesaniyaṃ siyā..</p>

<p rend="hangnum" n="414"><hi rend="paranum">414</hi><hi rend="dot">.</hi></p>

<p rend="gatha1"> siyuṃ kati catutthena, samuṭṭhānena me bhaṇa?</p>

<p rend="gathalast">chaḷevāpattiyo honti, methunaṃ yadi sevati..</p>

<p rend="hangnum" n="415"><hi rend="paranum">415</hi><hi rend="dot">.</hi></p>

<p rend="gatha1"> hoti pārājikaṃ tassa, kuṭiṃ saṃyācikāya tu.</p>

<p rend="gathalast">karoto pana tissova, payoge dukkaṭādayo..</p>

<p rend="hangnum" n="416"><hi rend="paranum">416</hi><hi rend="dot">.</hi></p>

<p rend="gatha1"> vikāle pana pācitti, tathā aññātihatthato.</p>

<p rend="gathalast">gahetvā bhuñjato vuttaṃ, pāṭidesaniyampi ca..</p>

<p rend="hangnum" n="417"><hi rend="paranum">417</hi><hi rend="dot">.</hi></p>

<p rend="gatha1"> kati āpattiyo honti, pañcamena? cha honti hi.</p>

<p rend="gathalast">manussuttaridhammaṃ tu, vadaṃ pārājikaṃ phuse..</p>

<p rend="hangnum" n="418"><hi rend="paranum">418</hi><hi rend="dot">.</hi></p>

<p rend="gatha1"> ‘‘kuṭiṃ mama karothā’’ti.</p>

<p rend="gatha2">samādisati bhikkhu ce.</p>

<p rend="gatha3">karonti ce kuṭiṃ tisso.</p>

<p rend="gathalast">honti tā dukkaṭādayo..</p>

<p rend="hangnum" n="419"><hi rend="paranum">419</hi><hi rend="dot">.</hi></p>

<p rend="gatha1"> vāceti padaso dhammaṃ, hoti pācitti bhikkhuno.</p>

<p rend="gathalast">davakamyatā vadantassa, tassa dubbhāsitaṃ siyā..</p>

<p rend="hangnum" n="420"><hi rend="paranum">420</hi><hi rend="dot">.</hi></p>

<p rend="gatha1"> samuṭṭhānena =05 chaṭṭhena, kati āpattiyo siyuṃ?</p>

<p rend="gathalast">cha ca saṃvidahitvāna, bhaṇḍaṃ harati ce cuto..</p>

<p rend="hangnum" n="421"><hi rend="paranum">421</hi><hi rend="dot">.</hi></p>

<p rend="gatha1"> ‘‘kuṭiṃ mama karothā’’ti.</p>

<p rend="gatha2">samādisati bhikkhu ce.</p>

<p rend="gatha3">karonti ce kuṭiṃ tisso.</p>

<p rend="gathalast">honti tā dukkaṭādayo..</p>

<p rend="hangnum" n="422"><hi rend="paranum">422</hi><hi rend="dot">.</hi></p>

<p rend="gatha1"> paṇītabhojanaṃ vatvā, hoti pācitti bhuñjato.</p>

<p rend="gathalast">bhikkhuniṃ na nivāretvā, pāṭidesaniyaṃ siyā..</p>

<p rend="hangnum" n="423"><hi rend="paranum">423</hi><hi rend="dot">.</hi></p>

<p rend="gatha1"> idha <pb ed="M" n="0.0346"/> yo vimatūparamaṃ paramaṃ.</p>

<p rend="gatha2">imamuttaramuttarati.</p>

<p rend="gatha3">vinayaṃ sunayaṃ sunayena yuto.</p>

<p rend="gathalast">sa ca duttaramuttaramuttarati..</p>

<p rend="centre">āpattisamuṭṭhānakathā.</p>

<p rend="hangnum" n="424"><hi rend="paranum">424</hi><hi rend="dot">.</hi></p>

<p rend="gatha1"> ito paraṃ pavakkhāmi, paramekuttaraṃ nayaṃ.</p>

<p rend="gathalast">avikkhittena cittena, taṃ suṇātha samāhitā..</p>

<p rend="hangnum" n="425"><hi rend="paranum">425</hi><hi rend="dot">.</hi></p>

<p rend="gatha1"> ke āpattikarā dhammā, anāpattikarāpi ke?</p>

<p rend="gathalast">kā panāpattiyo nāma, lahukā garukāpi kā?</p>

<p rend="hangnum" n="426"><hi rend="paranum">426</hi><hi rend="dot">.</hi></p>

<p rend="gatha1"> sāvasesā ca kāpatti, kā nāmānavasesakā?</p>

<p rend="gathalast">duṭṭhullā nāma kāpatti, aduṭṭhullāpi nāma kā?</p>

<p rend="hangnum" n="427"><hi rend="paranum">427</hi><hi rend="dot">.</hi></p>

<p rend="gatha1"> niyatā nāma kāpatti, kā panāniyatāpi ca?</p>

<p rend="gathalast">desanāgāminī kā ca, kā cādesanagāminī?</p>

<p rend="hangnum" n="428"><hi rend="paranum">428</hi><hi rend="dot">.</hi></p>

<p rend="gatha1"> samuṭṭhānāni āpatti-karā dhammāti dīpitā.</p>

<p rend="gathalast">anāpattikarā dhammā, samathā satta dassitā..</p>

<p rend="hangnum" n="429"><hi rend="paranum">429</hi><hi rend="dot">.</hi></p>

<p rend="gatha1"> pārājikādayo satta-vidhā āpattiyo siyuṃ.</p>

<p rend="gathalast">lahukā tattha pañceva, honti thullaccayādayo..</p>

<p rend="hangnum" n="430"><hi rend="paranum">430</hi><hi rend="dot">.</hi></p>

<p rend="gatha1"> pārājikaṃ ṭhapetvāna, sāvasesāvasesakā.</p>

<p rend="gathalast">ekā pārājikāpatti, matā anavasesakā..</p>

<p rend="hangnum" n="431"><hi rend="paranum">431</hi><hi rend="dot">.</hi></p>

<p rend="gatha1"> ‘‘duṭṭhullā’’ti =06 ca niddiṭṭhā, duvidhāpattiādito.</p>

<p rend="gathalast">sesā pañcavidhāpatti, ‘‘aduṭṭhullā’’ti dīpitā..</p>

<p rend="hangnum" n="432"><hi rend="paranum">432</hi><hi rend="dot">.</hi></p>

<p rend="gatha1"> pañcānantariyasaṃyuttā, niyatāniyatetarā.</p>

<p rend="gathalast">desanāgāminī pañca, dve panādesagāmikā..</p>

<p rend="centre">ekakakathā.</p>

<p rend="hangnum" n="433"><hi rend="paranum">433</hi><hi rend="dot">.</hi></p>

<p rend="gatha1"> abhabbāpattiko <pb ed="M" n="0.0347"/> ko ca, bhabbāpattikapuggalo?</p>

<p rend="gathalast">upasampadakammaṃ tu, satthunā kassa vāritaṃ?</p>

<p rend="hangnum" n="434"><hi rend="paranum">434</hi><hi rend="dot">.</hi></p>

<p rend="gatha1"> āpattimāpajjituṃ dveva loke.</p>

<p rend="gatha2">buddhā ca paccekabuddhā abhabbā.</p>

<p rend="gatha3">āpattimāpajjituṃ dveva loke.</p>

<p rend="gathalast">bhikkhū ca bhabbā atha bhikkhunī ca..</p>

<p rend="hangnum" n="435"><hi rend="paranum">435</hi><hi rend="dot">.</hi></p>

<p rend="gatha1"> addhavihīno aṅgavihīno.</p>

<p rend="gatha2">vatthuvipanno dukkaṭakārī.</p>

<p rend="gatha3">no paripuṇṇo yācati yo no.</p>

<p rend="gathalast">tassupasampadā paṭisiddhā..</p>

<p rend="hangnum" n="436"><hi rend="paranum">436</hi><hi rend="dot">.</hi></p>

<p rend="gatha1"> atthāpatti have laddha-samāpattissa bhikkhuno.</p>

<p rend="gathalast">atthāpatti hi no laddha-samāpattissa dīpitā..</p>

<p rend="hangnum" n="437"><hi rend="paranum">437</hi><hi rend="dot">.</hi></p>

<p rend="gatha1"> bhūtassārocanaṃ laddha-samāpattissa niddise.</p>

<p rend="gathalast">abhūtārocanāpatti, asamāpattilābhino..</p>

<p rend="hangnum" n="438"><hi rend="paranum">438</hi><hi rend="dot">.</hi></p>

<p rend="gatha1"> atthi saddhammasaṃyuttā, asaddhammayutāpi ca.</p>

<p rend="gathalast">saparikkhārasaṃyuttā, parasantakasaṃyutā..</p>

<p rend="hangnum" n="439"><hi rend="paranum">439</hi><hi rend="dot">.</hi></p>

<p rend="gatha1"> padasodhammamūlādī, saddhammapaṭisaṃyutā.</p>

<p rend="gathalast">duṭṭhullavācasaṃyuttā, asaddhammayutā siyā..</p>

<p rend="hangnum" n="440"><hi rend="paranum">440</hi><hi rend="dot">.</hi></p>

<p rend="gatha1"> atirekadasāhaṃ tu, ṭhapane cīvarādino.</p>

<p rend="gathalast">anissajjitvā bhoge ca, saparikkhārasaṃyutā..</p>

<p rend="hangnum" n="441"><hi rend="paranum">441</hi><hi rend="dot">.</hi></p>

<p rend="gatha1"> saṅghassa mañcapīṭhādiṃ, ajjhokāsattharepi ca.</p>

<p rend="gathalast">anāpucchāva gamane, parasantakasaṃyutā..</p>

<p rend="hangnum" n="442"><hi rend="paranum">442</hi><hi rend="dot">.</hi></p>

<p rend="gatha1"> kathañhi =07 bhaṇato saccaṃ, garukaṃ hoti bhikkhuno?</p>

<p rend="gathalast">kathaṃ musā bhaṇantassa, lahukāpatti jāyate?</p>

<p rend="hangnum" n="443"><hi rend="paranum">443</hi><hi rend="dot">.</hi></p>

<p rend="gatha1"> ‘‘sikharaṇī’’ti <pb ed="M" n="0.0348"/> saccaṃ tu, bhaṇato garukaṃ siyā.</p>

<p rend="gathalast">sampajānamusāvāde, pācitti lahukā bhave..</p>

<p rend="hangnum" n="444"><hi rend="paranum">444</hi><hi rend="dot">.</hi></p>

<p rend="gatha1"> kathaṃ musā bhaṇantassa, garukaṃ hoti bhikkhuno?</p>

<p rend="gathalast">kathañca bhaṇato saccaṃ, āpatti lahukā siyā?</p>

<p rend="hangnum" n="445"><hi rend="paranum">445</hi><hi rend="dot">.</hi></p>

<p rend="gatha1"> abhūtārocane tassa, garukāpatti dīpitā.</p>

<p rend="gathalast">bhūtassārocane saccaṃ, vadato lahukā siyā..</p>

<p rend="hangnum" n="446"><hi rend="paranum">446</hi><hi rend="dot">.</hi></p>

<p rend="gatha1"> kathaṃ bhūmigato dosaṃ, na vehāsagato phuse?</p>

<p rend="gathalast">kathaṃ vehāsago dosaṃ, na ca bhūmigato phuse?</p>

<p rend="hangnum" n="447"><hi rend="paranum">447</hi><hi rend="dot">.</hi></p>

<p rend="gatha1"> saṅghakammaṃ vikopetuṃ, hatthapāsaṃ jahaṃ phuse.</p>

<p rend="gathalast">kesamattampi ākāse, tiṭṭhato natthi vajjatā..</p>

<p rend="hangnum" n="448"><hi rend="paranum">448</hi><hi rend="dot">.</hi></p>

<p rend="gatha1"> āhaccapādakaṃ mañcaṃ, vehāsakuṭiyūpari.</p>

<p rend="gathalast">pīṭhaṃ vābhinisīdanto, āpajjati na bhūmito..</p>

<p rend="hangnum" n="449"><hi rend="paranum">449</hi><hi rend="dot">.</hi></p>

<p rend="gatha1"> pavisanto kathaṃ bhikkhu, āpajjati, na nikkhamaṃ?</p>

<p rend="gathalast">pavisanto kathaṃ bhikkhu, pavisanto na ceva taṃ?</p>

<p rend="hangnum" n="450"><hi rend="paranum">450</hi><hi rend="dot">.</hi></p>

<p rend="gatha1"> sachattupāhano vatta-mapūretvāna kevalaṃ.</p>

<p rend="gathalast">pavisanto panāpattiṃ, āpajjati, na nikkhamaṃ..</p>

<p rend="hangnum" n="451"><hi rend="paranum">451</hi><hi rend="dot">.</hi></p>

<p rend="gatha1"> gamiko gamikavattāni, apūretvāna nikkhamaṃ.</p>

<p rend="gathalast">nikkhamantova āpattiṃ, phuseyya, pavisaṃ na ca..</p>

<p rend="hangnum" n="452"><hi rend="paranum">452</hi><hi rend="dot">.</hi></p>

<p rend="gatha1"> ādiyanto panāpattiṃ, āpajjati kathaṃ vada?</p>

<p rend="gathalast">tathevānādiyantopi, āpajjati kathaṃ vada?</p>

<p rend="hangnum" n="453"><hi rend="paranum">453</hi><hi rend="dot">.</hi></p>

<p rend="gatha1"> bhikkhunī atigambhīraṃ, yā kācudakasuddhikaṃ.</p>

<p rend="gathalast">ādiyantī panāpattiṃ, āpajjati, na saṃsayo..</p>

<p rend="hangnum" n="454"><hi rend="paranum">454</hi><hi rend="dot">.</hi></p>

<p rend="gatha1"> anādiyitvā dubbaṇṇa-karaṇaṃ pana cīvaraṃ.</p>

<p rend="gathalast">yevaṃ anādiyantova, āpajjati hi nāma so..</p>

<p rend="hangnum" n="455"><hi rend="paranum">455</hi><hi rend="dot">.</hi></p>

<p rend="gatha1"> samādiyanto āpattiṃ, āpajjati kathaṃ pana?</p>

<p rend="gathalast">tathāsamādiyantopi, āpajjati kathaṃ pana?</p>

<p rend="hangnum" n="456"><hi rend="paranum">456</hi><hi rend="dot">.</hi></p>

<p rend="gatha1"> yo <pb ed="M" n="0.0349"/> =08 hi mūgabbatādīni, vatānidha samādiyaṃ.</p>

<p rend="gathalast">samādiyanto āpattiṃ, āpajjati hi nāma so..</p>

<p rend="hangnum" n="457"><hi rend="paranum">457</hi><hi rend="dot">.</hi></p>

<p rend="gatha1"> yo hi kammakato bhikkhu, vuttaṃ vattaṃ panattano.</p>

<p rend="gathalast">tañcāsamādiyantova, āpajjati hi nāma so..</p>

<p rend="hangnum" n="458"><hi rend="paranum">458</hi><hi rend="dot">.</hi></p>

<p rend="gatha1"> karontova panāpattiṃ, kathamāpajjate naro?</p>

<p rend="gathalast">na karonto kathaṃ nāma, samaṇo dosavā siyā?</p>

<p rend="hangnum" n="459"><hi rend="paranum">459</hi><hi rend="dot">.</hi></p>

<p rend="gatha1"> bhaṇḍāgārikakammañca, vejjakammañca cīvaraṃ.</p>

<p rend="gathalast">aññātikāya sibbanto, karaṃ āpajjate naro..</p>

<p rend="hangnum" n="460"><hi rend="paranum">460</hi><hi rend="dot">.</hi></p>

<p rend="gatha1"> upajjhāyassa vattāni, vattāni itarassa vā.</p>

<p rend="gathalast">akaronto panāpattiṃ, āpajjati hi nāma so..</p>

<p rend="hangnum" n="461"><hi rend="paranum">461</hi><hi rend="dot">.</hi></p>

<p rend="gatha1"> dento āpajjatāpattiṃ, na dentopi kathaṃ bhaṇa?</p>

<p rend="gathalast">aññātikāya yaṃ kiñci, bhikkhu bhikkhuniyā pana..</p>

<p rend="hangnum" n="462"><hi rend="paranum">462</hi><hi rend="dot">.</hi></p>

<p rend="gatha1"> cīvaraṃ dadamāno hi, dento āpajjate pana.</p>

<p rend="gathalast">tathantevāsikādīnaṃ, adento cīvarādikaṃ..</p>

<p rend="hangnum" n="463"><hi rend="paranum">463</hi><hi rend="dot">.</hi></p>

<p rend="gatha1"> attasannissitā atthi, tatheva paranissitā.</p>

<p rend="gathalast">mudulambādino attā, sesā hi paranissitā..</p>

<p rend="hangnum" n="464"><hi rend="paranum">464</hi><hi rend="dot">.</hi></p>

<p rend="gatha1"> kathañca paṭigaṇhanto, āpajjati hi vajjataṃ?</p>

<p rend="gathalast">kathamappaṭigaṇhanto, āpajjati hi vajjataṃ?</p>

<p rend="hangnum" n="465"><hi rend="paranum">465</hi><hi rend="dot">.</hi></p>

<p rend="gatha1"> cīvaraṃ paṭigaṇhanto, bhikkhu aññātihatthato.</p>

<p rend="gathalast">ovādañca na gaṇhanto, āpajjati hi vajjataṃ..</p>

<p rend="hangnum" n="466"><hi rend="paranum">466</hi><hi rend="dot">.</hi></p>

<p rend="gatha1"> kathañca paribhogena, āpajjati tapodhano?</p>

<p rend="gathalast">kathaṃ na paribhogena, āpajjati tapodhano?</p>

<p rend="hangnum" n="467"><hi rend="paranum">467</hi><hi rend="dot">.</hi></p>

<p rend="gatha1"> yo hi nissaggiyaṃ vatthuṃ, accajitvā nisevati.</p>

<p rend="gathalast">ayaṃ tu paribhogena, āpajjati, na saṃsayo..</p>

<p rend="hangnum" n="468"><hi rend="paranum">468</hi><hi rend="dot">.</hi></p>

<p rend="gatha1"> atikkamentī saṅghāṭi-cāraṃ pañcāhikaṃ pana.</p>

<p rend="gathalast">ayaṃ tu paribhogena, āpajjati hi bhikkhunī..</p>

<p rend="hangnum" n="469"><hi rend="paranum">469</hi><hi rend="dot">.</hi></p>

<p rend="gatha1"> divāpajjati <pb ed="M" n="0.0350"/> no rattiṃ, rattimeva ca no divā.</p>

<p rend="gathalast">dvāraṃ asaṃvaritvāna, sento āpajjate divā..</p>

<p rend="hangnum" n="470"><hi rend="paranum">470</hi><hi rend="dot">.</hi></p>

<p rend="gatha1"> sagāraseyyakaṃ =09 rattiṃ, āpajjati hi no divā.</p>

<p rend="gathalast">aruṇugge panāpatti, kathaṃ na aruṇuggame?</p>

<p rend="hangnum" n="471"><hi rend="paranum">471</hi><hi rend="dot">.</hi></p>

<p rend="gatha1"> ekachārattasattāha-dasāhādiatikkame.</p>

<p rend="gathalast">phusanto vuttamāpattiṃ, āpajjatyaruṇuggame..</p>

<p rend="hangnum" n="472"><hi rend="paranum">472</hi><hi rend="dot">.</hi></p>

<p rend="gatha1"> pavāretvāna bhuñjanto, phuse na aruṇuggame.</p>

<p rend="gathalast">chindantassa siyāpatti, kathamacchindato siyā?</p>

<p rend="hangnum" n="473"><hi rend="paranum">473</hi><hi rend="dot">.</hi></p>

<p rend="gatha1"> chindanto bhūtagāmañca, aṅgajātañca attano.</p>

<p rend="gathalast">pārājikañca pācittiṃ, phuse thullaccayampi ca..</p>

<p rend="hangnum" n="474"><hi rend="paranum">474</hi><hi rend="dot">.</hi></p>

<p rend="gatha1"> na chindanto nakhe kese, āpajjati hi nāma so.</p>

<p rend="gathalast">chādentopajjatāpattiṃ, nacchādento kathaṃ pana?</p>

<p rend="hangnum" n="475"><hi rend="paranum">475</hi><hi rend="dot">.</hi></p>

<p rend="gatha1"> chādento pana āpattiṃ, chādentopajjate naro.</p>

<p rend="gathalast">āpajjati panacchinno, nacchādento tiṇādinā..</p>

<p rend="hangnum" n="476"><hi rend="paranum">476</hi><hi rend="dot">.</hi></p>

<p rend="gatha1"> āpajjati hi dhārento, na dhārento kathaṃ pana?</p>

<p rend="gathalast">dhārento kusacīrādiṃ, dhārentopajjate pana..</p>

<p rend="hangnum" n="477"><hi rend="paranum">477</hi><hi rend="dot">.</hi></p>

<p rend="gatha1"> dinnaṃ nissaṭṭhapattaṃ taṃ, adhārentova dosavā.</p>

<p rend="gathalast">sacittakadukaṃ saññā-vimokkhakadukaṃ bhave..</p>

<p rend="centre">dukakathā.</p>

<p rend="hangnum" n="478"><hi rend="paranum">478</hi><hi rend="dot">.</hi></p>

<p rend="gatha1"> atthāpatti hi tiṭṭhante, nāthe, no parinibbute.</p>

<p rend="gathalast">nibbute na tu tiṭṭhante, atthāpattubhayatthapi..</p>

<p rend="hangnum" n="479"><hi rend="paranum">479</hi><hi rend="dot">.</hi></p>

<p rend="gatha1"> ruhiruppādanāpatti, ṭhite, no parinibbute.</p>

<p rend="gathalast">theramāvusavādena, vadato parinibbute..</p>

<p rend="hangnum" n="480"><hi rend="paranum">480</hi><hi rend="dot">.</hi></p>

<p rend="gatha1"> āpattiyo <pb ed="M" n="0.0351"/> imā dvepi, ṭhapetvā sugate pana.</p>

<p rend="gathalast">avasesā dharantepi, bhavanti parinibbute..</p>

<p rend="hangnum" n="481"><hi rend="paranum">481</hi><hi rend="dot">.</hi></p>

<p rend="gatha1"> kāleyeva siyāpatti, vikāle na siyā kathaṃ?</p>

<p rend="gathalast">vikāle tu siyāpatti, na kāle, ubhayatthapi?</p>

<p rend="hangnum" n="482"><hi rend="paranum">482</hi><hi rend="dot">.</hi></p>

<p rend="gatha1"> bhuñjatonatirittaṃ tu, kālasmiṃ, no vikālake.</p>

<p rend="gathalast">vikālabhojanāpatti, vikāle, tu na kālake..</p>

<p rend="hangnum" n="483"><hi rend="paranum">483</hi><hi rend="dot">.</hi></p>

<p rend="gatha1"> avasesaṃ =10 panāpattiṃ, āpajjati hi sabbadā.</p>

<p rend="gathalast">sabbaṃ kāle vikāle ca, natthi tattha ca saṃsayo..</p>

<p rend="hangnum" n="484"><hi rend="paranum">484</hi><hi rend="dot">.</hi></p>

<p rend="gatha1"> rattimeva panāpattiṃ, āpajjati ca no divā.</p>

<p rend="gathalast">divāpajjati no rattiṃ, āpajjatubhayatthapi..</p>

<p rend="hangnum" n="485"><hi rend="paranum">485</hi><hi rend="dot">.</hi></p>

<p rend="gatha1"> sahaseyyā siyā rattiṃ, dvārāsaṃvaramūlakā.</p>

<p rend="gathalast">divā, sesā panāpatti, siyā rattiṃ divāpi ca..</p>

<p rend="hangnum" n="486"><hi rend="paranum">486</hi><hi rend="dot">.</hi></p>

<p rend="gatha1"> dasavasso tu no ūna-dasavasso siyā kathaṃ?</p>

<p rend="gathalast">hotūnadasavasso, no, dasavassūbhayatthapi?</p>

<p rend="hangnum" n="487"><hi rend="paranum">487</hi><hi rend="dot">.</hi></p>

<p rend="gatha1"> upaṭṭhāpeti ce bālo, parisaṃ dasavassiko.</p>

<p rend="gathalast">āpattiṃ pana abyatto, āpajjati, na saṃsayo..</p>

<p rend="hangnum" n="488"><hi rend="paranum">488</hi><hi rend="dot">.</hi></p>

<p rend="gatha1"> tathūnadasavasso ca, ‘‘paṇḍitoha’’nti gaṇhati.</p>

<p rend="gathalast">parisaṃ, dasavasso no, sesamāpajjate ubho..</p>

<p rend="hangnum" n="489"><hi rend="paranum">489</hi><hi rend="dot">.</hi></p>

<p rend="gatha1"> kāḷe āpajjatāpattiṃ, na juṇhe juṇhake kathaṃ.</p>

<p rend="gathalast">āpajjati, na kāḷasmiṃ, āpajjatūbhayatthapi?</p>

<p rend="hangnum" n="490"><hi rend="paranum">490</hi><hi rend="dot">.</hi></p>

<p rend="gatha1"> vassaṃ anupagacchanto, kāḷe, no juṇhake pana.</p>

<p rend="gathalast">āpajjatāpavārento, juṇhe, na pana kāḷake..</p>

<p rend="hangnum" n="491"><hi rend="paranum">491</hi><hi rend="dot">.</hi></p>

<p rend="gatha1"> avasesaṃ tu paññatta-māpattimavipattinā.</p>

<p rend="gathalast">kāḷe ceva ca juṇhe ca, āpajjati, na saṃsayo..</p>

<p rend="hangnum" n="492"><hi rend="paranum">492</hi><hi rend="dot">.</hi></p>

<p rend="gatha1"> vassūpagamanaṃ kāḷe, no juṇhe, tu pavāraṇā.</p>

<p rend="gathalast">juṇhe kappati, no kāḷe, sesaṃ panubhayatthapi..</p>

<p rend="hangnum" n="493"><hi rend="paranum">493</hi><hi rend="dot">.</hi></p>

<p rend="gatha1"> atthāpatti <pb ed="M" n="0.0352"/> tu hemante, na hotītarutudvaye.</p>

<p rend="gathalast">gimheyeva na sesesu, vasse no itaradvaye..</p>

<p rend="hangnum" n="494"><hi rend="paranum">494</hi><hi rend="dot">.</hi></p>

<p rend="gatha1"> dine pāḷipadakkhāte, kattike puṇṇamāsiyā.</p>

<p rend="gathalast">ṭhapitaṃ tu vikappetvā, vassasāṭikacīvaraṃ..</p>

<p rend="hangnum" n="495"><hi rend="paranum">495</hi><hi rend="dot">.</hi></p>

<p rend="gatha1"> āpajjati ca hemante, nivāseti ca taṃ sace.</p>

<p rend="gathalast">puṇṇamādivasasmiñhi, kattikassa tu pacchime..</p>

<p rend="hangnum" n="496"><hi rend="paranum">496</hi><hi rend="dot">.</hi></p>

<p rend="gatha1"> taṃ apaccuddharitvāva, hemanteyeva, netare.</p>

<p rend="gathalast">āpajjatīti niddiṭṭhaṃ, <hi rend="bold">kurundaṭṭhakathāya</hi> tu..</p>

<p rend="hangnum" n="497"><hi rend="paranum">497</hi><hi rend="dot">.</hi></p>

<p rend="gatha1"> ‘‘atirekamāso =11 seso’’ti.</p>

<p rend="gatha2">pariyesanto ca gimhike.</p>

<p rend="gatha3">gimhe āpajjatāpattiṃ.</p>

<p rend="gathalast">na tvevitarutudvaye..</p>

<p rend="hangnum" n="498"><hi rend="paranum">498</hi><hi rend="dot">.</hi></p>

<p rend="gatha1"> vijjamāne sace naggo, vassasāṭikacīvare.</p>

<p rend="gathalast">ovassāpeti yo kāyaṃ, vasse āpajjatīdha so..</p>

<p rend="hangnum" n="499"><hi rend="paranum">499</hi><hi rend="dot">.</hi></p>

<p rend="gatha1"> āpajjati hi saṅghova, na gaṇo na ca puggalo.</p>

<p rend="gathalast">gaṇova na ca sesā hi, puggalova na cāpare..</p>

<p rend="hangnum" n="500"><hi rend="paranum">500</hi><hi rend="dot">.</hi></p>

<p rend="gatha1"> adhiṭṭhānaṃ karonto vā, pārisuddhiuposathaṃ.</p>

<p rend="gathalast">saṅgho vāpajjatāpattiṃ, na gaṇo na ca puggalo..</p>

<p rend="hangnum" n="501"><hi rend="paranum">501</hi><hi rend="dot">.</hi></p>

<p rend="gatha1"> suttuddesamadhiṭṭhānaṃ, karonto vā uposathaṃ.</p>

<p rend="gathalast">gaṇo vāpajjatāpattiṃ, na saṅgho na ca puggalo..</p>

<p rend="hangnum" n="502"><hi rend="paranum">502</hi><hi rend="dot">.</hi></p>

<p rend="gatha1"> suttuddesaṃ karonto vā, eko pana uposathaṃ.</p>

<p rend="gathalast">puggalopajjatāpattiṃ, na ca saṅgho gaṇo na ca..</p>

<p rend="hangnum" n="503"><hi rend="paranum">503</hi><hi rend="dot">.</hi></p>

<p rend="gatha1"> āpajjati gilānova, nāgilāno kathaṃ pana.</p>

<p rend="gathalast">āpajjatāgilānova, no gilāno ubhopi ca?</p>

<p rend="hangnum" n="504"><hi rend="paranum">504</hi><hi rend="dot">.</hi></p>

<p rend="gatha1"> bhesajjena <pb ed="M" n="0.0353"/> panaññena, atthe sati ca yo pana.</p>

<p rend="gathalast">viññāpeti tadaññaṃ so, āpajjati akallako..</p>

<p rend="hangnum" n="505"><hi rend="paranum">505</hi><hi rend="dot">.</hi></p>

<p rend="gatha1"> na bhesajjena atthepi, bhesajjaṃ viññāpeti ce.</p>

<p rend="gathalast">āpajjatāgilānova, sesaṃ pana ubhopi ca..</p>

<p rend="hangnum" n="506"><hi rend="paranum">506</hi><hi rend="dot">.</hi></p>

<p rend="gatha1"> atthāpatti hi antova, na bahiddhā, tathā bahi.</p>

<p rend="gathalast">āpajjati, na cevanto, atthāpattubhayatthapi..</p>

<p rend="hangnum" n="507"><hi rend="paranum">507</hi><hi rend="dot">.</hi></p>

<p rend="gatha1"> anupakhajja seyyaṃ tu, kappento pana kevalaṃ.</p>

<p rend="gathalast">āpajjati panāpattiṃ, antoyeva ca, no bahi..</p>

<p rend="hangnum" n="508"><hi rend="paranum">508</hi><hi rend="dot">.</hi></p>

<p rend="gatha1"> ajjhokāse tu mañcādiṃ, santharitvāna pakkamaṃ.</p>

<p rend="gathalast">bahiyeva ca, no anto, sesaṃ panubhayatthapi..</p>

<p rend="hangnum" n="509"><hi rend="paranum">509</hi><hi rend="dot">.</hi></p>

<p rend="gatha1"> antosīmāyevāpattiṃ, bahisīmāya neva ca.</p>

<p rend="gathalast">bahisīmāya, no anto-sīmāya, ubhayatthapi..</p>

<p rend="hangnum" n="510"><hi rend="paranum">510</hi><hi rend="dot">.</hi></p>

<p rend="gatha1"> sachattupāhano =12 bhikkhu, pavisanto tapodhano.</p>

<p rend="gathalast">upacārasīmokkante, anto āpajjate pana..</p>

<p rend="hangnum" n="511"><hi rend="paranum">511</hi><hi rend="dot">.</hi></p>

<p rend="gatha1"> gamiko dārubhaṇḍādiṃ, paṭisāmanavattakaṃ.</p>

<p rend="gathalast">apūretvāna gacchanto, upacārassatikkame..</p>

<p rend="hangnum" n="512"><hi rend="paranum">512</hi><hi rend="dot">.</hi></p>

<p rend="gatha1"> āpajjati panāpattiṃ, bahisīmāyayeva so.</p>

<p rend="gathalast">sesamāpajjate anto-bahisīmāya sabbaso..</p>

<p rend="centre">tikakathā.</p>

<p rend="hangnum" n="513"><hi rend="paranum">513</hi><hi rend="dot">.</hi></p>

<p rend="gatha1"> sakavācāya āpanno, paravācāya sujjhati.</p>

<p rend="gathalast">paravācāya āpanno, sakavācāya sujjhati..</p>

<p rend="hangnum" n="514"><hi rend="paranum">514</hi><hi rend="dot">.</hi></p>

<p rend="gatha1"> sakavācāya āpanno, sakavācāya sujjhati.</p>

<p rend="gathalast">paravācāya āpanno, paravācāya sujjhati..</p>

<p rend="hangnum" n="515"><hi rend="paranum">515</hi><hi rend="dot">.</hi></p>

<p rend="gatha1"> vacīdvārikamāpattiṃ<pb ed="M" n="0.0354"/>, āpanno sakavācato.</p>

<p rend="gathalast">tiṇavatthārakaṃ gantvā, paravācāya sujjhati..</p>

<p rend="hangnum" n="516"><hi rend="paranum">516</hi><hi rend="dot">.</hi></p>

<p rend="gatha1"> tathā appaṭinissagge, pāpikāya hi diṭṭhiyā.</p>

<p rend="gathalast">parassa kammavācāya, āpajjitvāna vajjataṃ..</p>

<p rend="hangnum" n="517"><hi rend="paranum">517</hi><hi rend="dot">.</hi></p>

<p rend="gatha1"> desento bhikkhuno mūle, sakavācāya sujjhati.</p>

<p rend="gathalast">vacīdvārikamāpattiṃ, āpanno bhikkhusantike..</p>

<p rend="hangnum" n="518"><hi rend="paranum">518</hi><hi rend="dot">.</hi></p>

<p rend="gatha1"> desetvā taṃ visujjhanto, sakavācāya sujjhati.</p>

<p rend="gathalast">saṅghādisesamāpattiṃ, yāvatatiyakaṃ pana..</p>

<p rend="hangnum" n="519"><hi rend="paranum">519</hi><hi rend="dot">.</hi></p>

<p rend="gatha1"> parassa kammavācāya, āpajjitvā tathā puna.</p>

<p rend="gathalast">parassa parivāsādi-kammavācāya sujjhati..</p>

<p rend="hangnum" n="520"><hi rend="paranum">520</hi><hi rend="dot">.</hi></p>

<p rend="gatha1"> kāyenāpajjatāpattiṃ, vācāya ca visujjhati.</p>

<p rend="gathalast">vācāyāpajjatāpattiṃ, kāyena ca visujjhati..</p>

<p rend="hangnum" n="521"><hi rend="paranum">521</hi><hi rend="dot">.</hi></p>

<p rend="gatha1"> kāyenāpajjatāpattiṃ, kāyeneva visujjhati.</p>

<p rend="gathalast">vācāyāpajjatāpattiṃ, vācāyeva visujjhati..</p>

<p rend="hangnum" n="522"><hi rend="paranum">522</hi><hi rend="dot">.</hi></p>

<p rend="gatha1"> kāyadvārikamāpattiṃ, kāyenāpajjate, puna.</p>

<p rend="gathalast">desento taṃ panāpattiṃ, vācāyeva visujjhati..</p>

<p rend="hangnum" n="523"><hi rend="paranum">523</hi><hi rend="dot">.</hi></p>

<p rend="gatha1"> vacīdvārikamāpattiṃ =13, āpajjitvāna vācato.</p>

<p rend="gathalast">tiṇavatthārakaṃ gantvā, kāyeneva visujjhati..</p>

<p rend="hangnum" n="524"><hi rend="paranum">524</hi><hi rend="dot">.</hi></p>

<p rend="gatha1"> kāyadvārikamāpattiṃ, āpajjitvāna kāyato.</p>

<p rend="gathalast">tiṇavatthārakaṃ gantvā, kāyeneva visujjhati..</p>

<p rend="hangnum" n="525"><hi rend="paranum">525</hi><hi rend="dot">.</hi></p>

<p rend="gatha1"> vacīdvārikamāpattiṃ, āpajjitvā tapodhano.</p>

<p rend="gathalast">tameva pana desento, vācāyeva visujjhati..</p>

<p rend="hangnum" n="526"><hi rend="paranum">526</hi><hi rend="dot">.</hi></p>

<p rend="gatha1"> sutto āpajjatāpattiṃ, paṭibuddho visujjhati.</p>

<p rend="gathalast">āpanno paṭibuddhova, sutto sujjhati so kathaṃ?</p>

<p rend="hangnum" n="527"><hi rend="paranum">527</hi><hi rend="dot">.</hi></p>

<p rend="gatha1"> sutto āpajjatāpattiṃ, suttoyeva visujjhati.</p>

<p rend="gathalast">paṭibuddhova āpanno, paṭibuddho visujjhati?</p>

<p rend="hangnum" n="528"><hi rend="paranum">528</hi><hi rend="dot">.</hi></p>

<p rend="gatha1"> sagāraseyyakādiṃ <pb ed="M" n="0.0355"/> tu, sutto āpajjate naro.</p>

<p rend="gathalast">desento pana taṃ ñatvā, paṭibuddho visujjhati..</p>

<p rend="hangnum" n="529"><hi rend="paranum">529</hi><hi rend="dot">.</hi></p>

<p rend="gatha1"> āpajjitvāna jagganto, tiṇavatthārake pana.</p>

<p rend="gathalast">samathe tu sayantova, sutto vuṭṭhāti nāma so..</p>

<p rend="hangnum" n="530"><hi rend="paranum">530</hi><hi rend="dot">.</hi></p>

<p rend="gatha1"> sagāraseyyakādiṃ tu, sutto āpajjate naro.</p>

<p rend="gathalast">sayanto tiṇavatthāre, suttoyeva visujjhati..</p>

<p rend="hangnum" n="531"><hi rend="paranum">531</hi><hi rend="dot">.</hi></p>

<p rend="gatha1"> āpajjitvā panāpattiṃ, jagganto pana kevalaṃ.</p>

<p rend="gathalast">desento pana taṃ pacchā, paṭibuddho visujjhati..</p>

<p rend="hangnum" n="532"><hi rend="paranum">532</hi><hi rend="dot">.</hi></p>

<p rend="gatha1"> āpajjitvā acittova, sacittova visujjhati.</p>

<p rend="gathalast">āpajjitvā sacittova, acittova visujjhati..</p>

<p rend="hangnum" n="533"><hi rend="paranum">533</hi><hi rend="dot">.</hi></p>

<p rend="gatha1"> āpajjitvā acittova, acittova visujjhati.</p>

<p rend="gathalast">āpajjitvā sacittova, sacittova visujjhati..</p>

<p rend="hangnum" n="534"><hi rend="paranum">534</hi><hi rend="dot">.</hi></p>

<p rend="gatha1"> acitto, cittakāpattiṃ, āpajjitvā tapodhano.</p>

<p rend="gathalast">pacchā taṃ pana desento, sacittova visujjhati..</p>

<p rend="hangnum" n="535"><hi rend="paranum">535</hi><hi rend="dot">.</hi></p>

<p rend="gatha1"> tathā sacittakāpattiṃ, āpajjitvā sacittako.</p>

<p rend="gathalast">sayanto tiṇavatthāre, acittova visujjhati..</p>

<p rend="hangnum" n="536"><hi rend="paranum">536</hi><hi rend="dot">.</hi></p>

<p rend="gatha1"> evamevaṃ amissetvā, pacchimaṃ tu padadvayaṃ.</p>

<p rend="gathalast">ettha vuttānusārena, veditabbaṃ vibhāvinā..</p>

<p rend="hangnum" n="537"><hi rend="paranum">537</hi><hi rend="dot">.</hi></p>

<p rend="gatha1"> āpajjati =14 ca kammena, akammena visujjhati.</p>

<p rend="gathalast">āpajjati akammena, kammeneva visujjhati..</p>

<p rend="hangnum" n="538"><hi rend="paranum">538</hi><hi rend="dot">.</hi></p>

<p rend="gatha1"> kammenāpajjatāpattiṃ, kammeneva visujjhati.</p>

<p rend="gathalast">āpajjati akammena, akammena visujjhati..</p>

<p rend="hangnum" n="539"><hi rend="paranum">539</hi><hi rend="dot">.</hi></p>

<p rend="gatha1"> accajaṃ pāpikaṃ diṭṭhiṃ, āpajjitvāna kammato.</p>

<p rend="gathalast">desento pana taṃ pacchā, akammena visujjhati..</p>

<p rend="hangnum" n="540"><hi rend="paranum">540</hi><hi rend="dot">.</hi></p>

<p rend="gatha1"> visaṭṭhiādikāpattiṃ<pb ed="M" n="0.0356"/>, āpajjitvā akammato.</p>

<p rend="gathalast">parisujjhati kammena, parivāsādinā pana..</p>

<p rend="hangnum" n="541"><hi rend="paranum">541</hi><hi rend="dot">.</hi></p>

<p rend="gatha1"> samanubhāsanaṃ bhikkhu, āpajjati ca kammato.</p>

<p rend="gathalast">parivāsādinā pacchā, kammeneva visujjhati..</p>

<p rend="hangnum" n="542"><hi rend="paranum">542</hi><hi rend="dot">.</hi></p>

<p rend="gatha1"> avasesaṃ panāpattiṃ, āpajjati akammato.</p>

<p rend="gathalast">desento pana taṃ pacchā, akammeneva sujjhati..</p>

<p rend="hangnum" n="543"><hi rend="paranum">543</hi><hi rend="dot">.</hi></p>

<p rend="gatha1"> sammukhāpattimāpanno, visujjhati asammukhā.</p>

<p rend="gathalast">asammukhāpi āpanno, sammukhāva visujjhati..</p>

<p rend="hangnum" n="544"><hi rend="paranum">544</hi><hi rend="dot">.</hi></p>

<p rend="gatha1"> sammukhāpattimāpanno, sammukhāva visujjhati.</p>

<p rend="gathalast">asammukhāva āpanno, visujjhati asammukhā..</p>

<p rend="hangnum" n="545"><hi rend="paranum">545</hi><hi rend="dot">.</hi></p>

<p rend="gatha1"> accajaṃ pāpakaṃ diṭṭhiṃ, āpanno saṅghasammukhe.</p>

<p rend="gathalast">vuṭṭhānakāle saṅghena, kiñci kammaṃ na vijjati..</p>

<p rend="hangnum" n="546"><hi rend="paranum">546</hi><hi rend="dot">.</hi></p>

<p rend="gatha1"> visaṭṭhiādikāpattiṃ, āpajjitvā asammukhā.</p>

<p rend="gathalast">saṅghasammukhatoyeva, visujjhati na caññathā..</p>

<p rend="hangnum" n="547"><hi rend="paranum">547</hi><hi rend="dot">.</hi></p>

<p rend="gatha1"> samanubhāsanaṃ saṅgha-sammukhāpajjate, puna.</p>

<p rend="gathalast">saṅghassa sammukhāyeva, visujjhati, na caññathā..</p>

<p rend="hangnum" n="548"><hi rend="paranum">548</hi><hi rend="dot">.</hi></p>

<p rend="gatha1"> musāvādādikaṃ sesaṃ, āpajjati asammukhā.</p>

<p rend="gathalast">taṃ pacchā pana desento, visujjhati asammukhā..</p>

<p rend="hangnum" n="549"><hi rend="paranum">549</hi><hi rend="dot">.</hi></p>

<p rend="gatha1"> ajānantova āpanno, jānantova visujjhati.</p>

<p rend="gathalast">jānanto pana āpanno, ajānanto visujjhati..</p>

<p rend="hangnum" n="550"><hi rend="paranum">550</hi><hi rend="dot">.</hi></p>

<p rend="gatha1"> ajānantova āpanno, ajānanto visujjhati.</p>

<p rend="gathalast">jānanto pana āpanno, jānantova visujjhati..</p>

<p rend="hangnum" n="551"><hi rend="paranum">551</hi><hi rend="dot">.</hi></p>

<p rend="gatha1"> acittakacatukkena =15, sadisaṃ sabbathā idaṃ.</p>

<p rend="gathalast">ajānantacatukkanti, veditabbaṃ vibhāvinā..</p>

<p rend="hangnum" n="552"><hi rend="paranum">552</hi><hi rend="dot">.</hi></p>

<p rend="gatha1"> āgantukova āpattiṃ, āpajjati, na cetaro.</p>

<p rend="gathalast">āvāsikova āpattiṃ, āpajjati, na cetaro..</p>

<p rend="hangnum" n="553"><hi rend="paranum">553</hi><hi rend="dot">.</hi></p>

<p rend="gatha1"> āgantuko <pb ed="M" n="0.0357"/> tathāvāsi-kopi āpajjare ubho.</p>

<p rend="gathalast">atthāpatti ca sesaṃ tu, ubho nāpajjare pana..</p>

<p rend="hangnum" n="554"><hi rend="paranum">554</hi><hi rend="dot">.</hi></p>

<p rend="gatha1"> sachattupāhano ceva, sasīsaṃ pārutopi ca.</p>

<p rend="gathalast">vihāraṃ pavisanto ca, vicarantopi tattha ca..</p>

<p rend="hangnum" n="555"><hi rend="paranum">555</hi><hi rend="dot">.</hi></p>

<p rend="gatha1"> āgantukova āpattiṃ, āpajjati, na cetaro.</p>

<p rend="gathalast">āvāsavattamāvāsī, akarontova dosavā..</p>

<p rend="hangnum" n="556"><hi rend="paranum">556</hi><hi rend="dot">.</hi></p>

<p rend="gatha1"> na cevāgantuko, sesa-māpajjanti ubhopi ca.</p>

<p rend="gathalast">asādhāraṇamāpattiṃ, nāpajjanti ubhopi ca..</p>

<p rend="hangnum" n="557"><hi rend="paranum">557</hi><hi rend="dot">.</hi></p>

<p rend="gatha1"> vatthunānattatā atthi, natthi āpattinānatā.</p>

<p rend="gathalast">atthi āpattinānattaṃ, natthi vatthussa nānatā..</p>

<p rend="hangnum" n="558"><hi rend="paranum">558</hi><hi rend="dot">.</hi></p>

<p rend="gatha1"> vatthunānattatā ceva, atthi āpattinānatā.</p>

<p rend="gathalast">nevatthi vatthunānattaṃ, no ca āpattinānatā..</p>

<p rend="hangnum" n="559"><hi rend="paranum">559</hi><hi rend="dot">.</hi></p>

<p rend="gatha1"> pārājikacatukkassa, vatthunānattatā matā.</p>

<p rend="gathalast">āpattinānatā natthi, sesāpattīsvayaṃ nayo..</p>

<p rend="hangnum" n="560"><hi rend="paranum">560</hi><hi rend="dot">.</hi></p>

<p rend="gatha1"> samaṇo samaṇī kāya-saṃsaggaṃ tu karonti ce.</p>

<p rend="gathalast">saṅghādiseso bhikkhussa, bhikkhuniyā parājayo..</p>

<p rend="hangnum" n="561"><hi rend="paranum">561</hi><hi rend="dot">.</hi></p>

<p rend="gatha1"> evaṃ āpattinānattaṃ, natthi vatthussa nānatā.</p>

<p rend="gathalast">kāyassa pana saṃsaggo, ubhinnaṃ vatthu hoti hi..</p>

<p rend="hangnum" n="562"><hi rend="paranum">562</hi><hi rend="dot">.</hi></p>

<p rend="gatha1"> tatheva lasuṇassāpi, khādane bhikkhunī pana.</p>

<p rend="gathalast">āpajjati hi pācittiṃ, bhikkhuno hoti dukkaṭaṃ..</p>

<p rend="hangnum" n="563"><hi rend="paranum">563</hi><hi rend="dot">.</hi></p>

<p rend="gatha1"> pārājikānaṃ pana ce catunnaṃ.</p>

<p rend="gatha2">saṅghādisesehi ca terasehi.</p>

<p rend="gatha3">hoteva vatthussa ca nānabhāvo.</p>

<p rend="gathalast">āpattiyā ceva hi nānabhāvo..</p>

<p rend="hangnum" n="564"><hi rend="paranum">564</hi><hi rend="dot">.</hi></p>

<p rend="gatha1"> pārājikāni =16 <pb ed="M" n="0.0358"/> cattāri, āpajjantānamekato.</p>

<p rend="gathalast">bhikkhunīsamaṇānaṃ tu, ubhinnaṃ pana sabbaso..</p>

<p rend="hangnum" n="565"><hi rend="paranum">565</hi><hi rend="dot">.</hi></p>

<p rend="gatha1"> vatthussa natthi nānattaṃ, natthi āpattinānatā.</p>

<p rend="gathalast">visuṃ panāpajjantesu, ayameva vinicchayo..</p>

<p rend="hangnum" n="566"><hi rend="paranum">566</hi><hi rend="dot">.</hi></p>

<p rend="gatha1"> atthi vatthusabhāgattaṃ, natthāpattisabhāgatā.</p>

<p rend="gathalast">atthāpattisabhāgatā, natthi vatthusabhāgatā..</p>

<p rend="hangnum" n="567"><hi rend="paranum">567</hi><hi rend="dot">.</hi></p>

<p rend="gatha1"> atthi vatthusabhāgattaṃ, atthāpattisabhāgatā.</p>

<p rend="gathalast">natthi vatthusabhāgattaṃ, natthāpattisabhāgatā..</p>

<p rend="hangnum" n="568"><hi rend="paranum">568</hi><hi rend="dot">.</hi></p>

<p rend="gatha1"> bhikkhūnaṃ bhikkhunīnañca, kāyasaṃsaggake sati.</p>

<p rend="gathalast">atthi vatthusabhāgattaṃ, natthāpattisabhāgatā..</p>

<p rend="hangnum" n="569"><hi rend="paranum">569</hi><hi rend="dot">.</hi></p>

<p rend="gatha1"> ādito pana bhikkhussa, catūsvantimavatthusu.</p>

<p rend="gathalast">siyāpattisabhāgattaṃ, na ca vatthusabhāgatā..</p>

<p rend="hangnum" n="570"><hi rend="paranum">570</hi><hi rend="dot">.</hi></p>

<p rend="gatha1"> bhikkhūnaṃ bhikkhunīnañca, catūsvanti mavatthusu.</p>

<p rend="gathalast">atthi vatthusabhāgattaṃ, atthāpattisabhāgatā..</p>

<p rend="hangnum" n="571"><hi rend="paranum">571</hi><hi rend="dot">.</hi></p>

<p rend="gatha1"> sādhāraṇāsu sabbāsu, āpattīsvapyayaṃ nayo.</p>

<p rend="gathalast">asādhāraṇāsu nevatthi, vatthāpattisabhāgatā..</p>

<p rend="hangnum" n="572"><hi rend="paranum">572</hi><hi rend="dot">.</hi></p>

<p rend="gatha1"> atthāpatti upajjhāye, neva saddhivihārike.</p>

<p rend="gathalast">atthi saddhivihārasmiṃ, upajjhāye na vijjati..</p>

<p rend="hangnum" n="573"><hi rend="paranum">573</hi><hi rend="dot">.</hi></p>

<p rend="gatha1"> atthāpatti upajjhāye, tathā saddhivihārike.</p>

<p rend="gathalast">nevāpatti upajjhāye, neva saddhivihārike..</p>

<p rend="hangnum" n="574"><hi rend="paranum">574</hi><hi rend="dot">.</hi></p>

<p rend="gatha1"> upajjhāyena kattabba-vattassākaraṇe pana.</p>

<p rend="gathalast">upajjhāyo phuse vajjaṃ, na ca saddhivihāriko..</p>

<p rend="hangnum" n="575"><hi rend="paranum">575</hi><hi rend="dot">.</hi></p>

<p rend="gatha1"> upajjhāyassa kattabba-vattassākaraṇe pana.</p>

<p rend="gathalast">natthāpatti upajjhāye, atthi saddhivihārike..</p>

<p rend="hangnum" n="576"><hi rend="paranum">576</hi><hi rend="dot">.</hi></p>

<p rend="gatha1"> sesaṃ panidha āpattiṃ, āpajjanti ubhopi ca.</p>

<p rend="gathalast">asādhāraṇamāpattiṃ, nāpajjanti ubhopi ca..</p>

<p rend="hangnum" n="577"><hi rend="paranum">577</hi><hi rend="dot">.</hi></p>

<p rend="gatha1"> ādiyanto <pb ed="M" n="0.0359"/> garuṃ dosaṃ, payojento lahuṃ phuse.</p>

<p rend="gathalast">ādiyanto lahuṃ dosaṃ, payojento garuṃ phuse..</p>

<p rend="hangnum" n="578"><hi rend="paranum">578</hi><hi rend="dot">.</hi></p>

<p rend="gatha1"> ādiyanto =17 payojento, garukeyeva tiṭṭhati.</p>

<p rend="gathalast">ādiyanto payojento, lahukeyeva tiṭṭhati..</p>

<p rend="hangnum" n="579"><hi rend="paranum">579</hi><hi rend="dot">.</hi></p>

<p rend="gatha1"> pādaṃ vāpi tato uddhaṃ, ādiyanto garuṃ phuse.</p>

<p rend="gathalast">‘‘gaṇhā’’ti ūnakaṃ pādaṃ, āṇāpento lahuṃ phuse..</p>

<p rend="hangnum" n="580"><hi rend="paranum">580</hi><hi rend="dot">.</hi></p>

<p rend="gatha1"> eteneva upāyena, sesakampi padattayaṃ.</p>

<p rend="gathalast">atthasambhavatoyeva, veditabbaṃ vibhāvinā..</p>

<p rend="hangnum" n="581"><hi rend="paranum">581</hi><hi rend="dot">.</hi></p>

<p rend="gatha1"> kāleyeva panāpatti, no vikāle kathaṃ siyā?</p>

<p rend="gathalast">vikāleyeva āpatti, na ca kāle kathaṃ siyā?</p>

<p rend="hangnum" n="582"><hi rend="paranum">582</hi><hi rend="dot">.</hi></p>

<p rend="gatha1"> atthāpatti hi kāle ca, vikāle ca pakāsitā?</p>

<p rend="gathalast">neva kāle vikāle ca, atthāpatti pakāsitā?</p>

<p rend="hangnum" n="583"><hi rend="paranum">583</hi><hi rend="dot">.</hi></p>

<p rend="gatha1"> pavāretvāna bhuñjanto, kāle anatirittakaṃ.</p>

<p rend="gathalast">kāle āpajjatāpattiṃ, na vikāleti dīpaye..</p>

<p rend="hangnum" n="584"><hi rend="paranum">584</hi><hi rend="dot">.</hi></p>

<p rend="gatha1"> vikālabhojanāpattiṃ, vikāle na ca kālake.</p>

<p rend="gathalast">sesaṃ kāle vikāle ca, āpajjati, na saṃsayo..</p>

<p rend="hangnum" n="585"><hi rend="paranum">585</hi><hi rend="dot">.</hi></p>

<p rend="gatha1"> asādhāraṇamāpattiṃ, bhikkhunīnaṃ vasā pana.</p>

<p rend="gathalast">nevāpajjati kālepi, no vikālepi sabbadā..</p>

<p rend="hangnum" n="586"><hi rend="paranum">586</hi><hi rend="dot">.</hi></p>

<p rend="gatha1"> kiṃ paṭiggahitaṃ kāle, no vikāle tu kappati?</p>

<p rend="gathalast">vikāle kiñca no kāle, gahitaṃ pana kappati?</p>

<p rend="hangnum" n="587"><hi rend="paranum">587</hi><hi rend="dot">.</hi></p>

<p rend="gatha1"> kāle ceva vikāle ca, kiṃ nāma vada kappati?</p>

<p rend="gathalast">neva kāle ca kiṃ nāma, no vikāle ca kappati?</p>

<p rend="hangnum" n="588"><hi rend="paranum">588</hi><hi rend="dot">.</hi></p>

<p rend="gatha1"> āmisaṃ tu purebhattaṃ, paṭiggahitakaṃ pana.</p>

<p rend="gathalast">kāleyeva tu bhikkhūnaṃ, no vikāle tu kappati..</p>

<p rend="hangnum" n="589"><hi rend="paranum">589</hi><hi rend="dot">.</hi></p>

<p rend="gatha1"> pānakaṃ tu vikālasmiṃ, paṭiggahitakaṃ pana.</p>

<p rend="gathalast">vikāleyeva kāle ca, aparajju na kappati..</p>

<p rend="hangnum" n="590"><hi rend="paranum">590</hi><hi rend="dot">.</hi></p>

<p rend="gatha1"> sattāhakālikañceva<pb ed="M" n="0.0360"/>, catutthaṃ yāvajīvikaṃ.</p>

<p rend="gathalast">kāle ceva vikāle ca, kappatīti viniddise..</p>

<p rend="hangnum" n="591"><hi rend="paranum">591</hi><hi rend="dot">.</hi></p>

<p rend="gatha1"> attano attano kāla-matītaṃ kālikattayaṃ.</p>

<p rend="gathalast">maṃsaṃ akappiyañceva, tathā uggahitampi ca..</p>

<p rend="hangnum" n="592"><hi rend="paranum">592</hi><hi rend="dot">.</hi></p>

<p rend="gatha1"> kuladūsanakammādiṃ =18, katvā uppannabhojanaṃ.</p>

<p rend="gathalast">kāle ceva vikāle ca, na ca kappati bhikkhuno..</p>

<p rend="hangnum" n="593"><hi rend="paranum">593</hi><hi rend="dot">.</hi></p>

<p rend="gatha1"> paccantimesu desesu, āpajjati na majjhime.</p>

<p rend="gathalast">majjhime pana desasmiṃ, na ca paccantimesu hi..</p>

<p rend="hangnum" n="594"><hi rend="paranum">594</hi><hi rend="dot">.</hi></p>

<p rend="gatha1"> paccantimesu desesu, āpajjati ca majjhime.</p>

<p rend="gathalast">paccantimesu desesu, nāpajjati na majjhime..</p>

<p rend="hangnum" n="595"><hi rend="paranum">595</hi><hi rend="dot">.</hi></p>

<p rend="gatha1"> sīmaṃ samudde bandhanto, bhikkhu paccantimesu hi.</p>

<p rend="gathalast">āpajjati panāpattiṃ, na cāpajjati majjhime..</p>

<p rend="hangnum" n="596"><hi rend="paranum">596</hi><hi rend="dot">.</hi></p>

<p rend="gatha1"> gaṇena pañcavaggena, karonto upasampadaṃ.</p>

<p rend="gathalast">cammattharaṇaṃ dhuvanhānaṃ, saguṇaṅguṇupāhanaṃ..</p>

<p rend="hangnum" n="597"><hi rend="paranum">597</hi><hi rend="dot">.</hi></p>

<p rend="gatha1"> dhārento majjhime vajjaṃ, phuse paccantimesu no.</p>

<p rend="gathalast">avasesaṃ panāpattiṃ, āpajjatūbhayatthapi..</p>

<p rend="hangnum" n="598"><hi rend="paranum">598</hi><hi rend="dot">.</hi></p>

<p rend="gatha1"> asādhāraṇaāpattiṃ, bhikkhunīnaṃ vasā pana.</p>

<p rend="gathalast">paccantimesu vā bhikkhu, nāpajjati na majjhime..</p>

<p rend="hangnum" n="599"><hi rend="paranum">599</hi><hi rend="dot">.</hi></p>

<p rend="gatha1"> paccantimesu desesu, kappate na ca majjhime.</p>

<p rend="gathalast">kappate, majjhime dese, no ca paccantimesu hi..</p>

<p rend="hangnum" n="600"><hi rend="paranum">600</hi><hi rend="dot">.</hi></p>

<p rend="gatha1"> paccantimesu desesu, kappate, majjhimepi kiṃ?</p>

<p rend="gathalast">paccantimesu cevāpi, kiṃ na kappati majjhime?</p>

<p rend="hangnum" n="601"><hi rend="paranum">601</hi><hi rend="dot">.</hi></p>

<p rend="gatha1"> paccantimesu desesu, vuttaṃ vatthu catubbidhaṃ.</p>

<p rend="gathalast">niddise kappatī ceva, na ca kappati majjhime..</p>

<p rend="hangnum" n="602"><hi rend="paranum">602</hi><hi rend="dot">.</hi></p>

<p rend="gatha1"> ‘‘idaṃ <pb ed="M" n="0.0361"/> catubbidhaṃ vatthu, desasmiṃ pana majjhime.</p>

<p rend="gathalast">na kappatī’’ti vuttañhi, ‘‘majjhimeyeva kappati’’..</p>

<p rend="hangnum" n="603"><hi rend="paranum">603</hi><hi rend="dot">.</hi></p>

<p rend="gatha1"> paccantimesu desesu, evaṃ vuttaṃ na kappati.</p>

<p rend="gathalast">pañcaloṇādikaṃ sesaṃ, ubhayatthapi kappati..</p>

<p rend="hangnum" n="604"><hi rend="paranum">604</hi><hi rend="dot">.</hi></p>

<p rend="gatha1"> akappiyanti yaṃ nāma, paṭikkhittaṃ mahesinā.</p>

<p rend="gathalast">ubhayatthapi taṃ sabbaṃ, na ca kappati bhikkhuno..</p>

<p rend="hangnum" n="605"><hi rend="paranum">605</hi><hi rend="dot">.</hi></p>

<p rend="gatha1"> anto āpajjatāpattiṃ, āpajjati ca, no bahi.</p>

<p rend="gathalast">bahi āpajjatāpattiṃ, na ca anto kudācanaṃ..</p>

<p rend="hangnum" n="606"><hi rend="paranum">606</hi><hi rend="dot">.</hi></p>

<p rend="gatha1"> āpajjati =19 pananto ca, bahi cevubhayatthapi.</p>

<p rend="gathalast">neva anto ca āpattiṃ, āpajjati ca, no bahi..</p>

<p rend="hangnum" n="607"><hi rend="paranum">607</hi><hi rend="dot">.</hi></p>

<p rend="gatha1"> anupakhajjaseyyādiṃ, antoyeva ca, no bahi.</p>

<p rend="gathalast">saṅghikaṃ pana mañcādiṃ, ajjhokāse tu kiñcipi..</p>

<p rend="hangnum" n="608"><hi rend="paranum">608</hi><hi rend="dot">.</hi></p>

<p rend="gatha1"> nikkhipitvāna gacchanto, no anto, bahiyeva ca.</p>

<p rend="gathalast">sesamāpajjatāpattiṃ, anto ceva tathā bahi..</p>

<p rend="hangnum" n="609"><hi rend="paranum">609</hi><hi rend="dot">.</hi></p>

<p rend="gatha1"> asādhāraṇamāpattiṃ, bhikkhunīnaṃ vasā pana.</p>

<p rend="gathalast">nevāpajjati antopi, na bahiddhāpi sabbathā..</p>

<p rend="hangnum" n="610"><hi rend="paranum">610</hi><hi rend="dot">.</hi></p>

<p rend="gatha1"> gāme āpajjatāpattiṃ, no araññe kathaṃ vada?</p>

<p rend="gathalast">āpajjati araññasmiṃ, na ca gāme kathaṃ vada?</p>

<p rend="hangnum" n="611"><hi rend="paranum">611</hi><hi rend="dot">.</hi></p>

<p rend="gatha1"> āpajjati ca gāmepi, araññepi kathaṃ vada?</p>

<p rend="gathalast">nevāpajjati gāmepi, no araññe kathaṃ vada?</p>

<p rend="hangnum" n="612"><hi rend="paranum">612</hi><hi rend="dot">.</hi></p>

<p rend="gatha1"> antaragharasaṃyuttā, sekkhapaññattiyo pana.</p>

<p rend="gathalast">āpajjati hi taṃ bhikkhu, gāmasmiṃ, no araññake..</p>

<p rend="hangnum" n="613"><hi rend="paranum">613</hi><hi rend="dot">.</hi></p>

<p rend="gatha1"> agaṇā aruṇaṃ nāma, uṭṭhāpentī ca bhikkhunī.</p>

<p rend="gathalast">āpajjati panāpattiṃ, araññe, no ca gāmake..</p>

<p rend="hangnum" n="614"><hi rend="paranum">614</hi><hi rend="dot">.</hi></p>

<p rend="gatha1"> musāvādādimāpattiṃ<pb ed="M" n="0.0362"/>, āpajjatūbhayatthapi.</p>

<p rend="gathalast">asādhāraṇamāpattiṃ, āpajjati na katthaci..</p>

<p rend="hangnum" n="615"><hi rend="paranum">615</hi><hi rend="dot">.</hi></p>

<p rend="gatha1"> āpajjati gilānova, nāgilāno kudācanaṃ.</p>

<p rend="gathalast">agilānova āpattiṃ, phuse, no ca gilānako..</p>

<p rend="hangnum" n="616"><hi rend="paranum">616</hi><hi rend="dot">.</hi></p>

<p rend="gatha1"> agilāno gilāno ca, āpajjanti ubhopi ca.</p>

<p rend="gathalast">nāpajjanti gilāno ca, agilāno ubhopi ca..</p>

<p rend="hangnum" n="617"><hi rend="paranum">617</hi><hi rend="dot">.</hi></p>

<p rend="gatha1"> bhesajjena panaññena, atthe sati ca yo pana.</p>

<p rend="gathalast">viññāpeti tadaññaṃ so, āpajjati akallako..</p>

<p rend="hangnum" n="618"><hi rend="paranum">618</hi><hi rend="dot">.</hi></p>

<p rend="gatha1"> na bhesajjena atthepi, bhesajjaṃ viññāpeti ce.</p>

<p rend="gathalast">āpajjatāgilānova, āpattiṃ lolamānaso..</p>

<p rend="hangnum" n="619"><hi rend="paranum">619</hi><hi rend="dot">.</hi></p>

<p rend="gatha1"> musāvādādikaṃ sesaṃ, āpajjanti ubhopi ca.</p>

<p rend="gathalast">asādhāraṇamāpattiṃ, nāpajjanti ubhopi ca..</p>

<p rend="centre">catukkakathā.</p>

<p rend="hangnum" n="620"><hi rend="paranum">620</hi><hi rend="dot">.</hi></p>

<p rend="gatha1"> pañca =20 āpattiyo honti, musāvādassa kāraṇā.</p>

<p rend="gathalast">pārājikaṃ garuṃthulla-ccayaṃ pācitti dukkaṭaṃ..</p>

<p rend="hangnum" n="621"><hi rend="paranum">621</hi><hi rend="dot">.</hi></p>

<p rend="gatha1"> ānisaṃsā panuddiṭṭhā, pañceva kathinatthare.</p>

<p rend="gathalast">anāmantāsamādāna-caraṇaṃ gaṇabhojanaṃ..</p>

<p rend="hangnum" n="622"><hi rend="paranum">622</hi><hi rend="dot">.</hi></p>

<p rend="gatha1"> yo tattha cīvaruppādo, so ca nesaṃ bhavissati.</p>

<p rend="gathalast">cīvaraṃ yāvadatthañca, gahetumpi ca vaṭṭati..</p>

<p rend="hangnum" n="623"><hi rend="paranum">623</hi><hi rend="dot">.</hi></p>

<p rend="gatha1"> telaṃ pañcavidhaṃ vuttaṃ, nippapañcena satthunā.</p>

<p rend="gathalast">vasā madhukaeraṇḍa-tilasāsapasambhavaṃ..</p>

<p rend="hangnum" n="624"><hi rend="paranum">624</hi><hi rend="dot">.</hi></p>

<p rend="gatha1"> acchamacchavasā ceva, susukā sūkarassa ca.</p>

<p rend="gathalast">gadrabhassa vasā ceti, vasā pañcavidhā matā..</p>

<p rend="hangnum" n="625"><hi rend="paranum">625</hi><hi rend="dot">.</hi></p>

<p rend="gatha1"> mūlakhandhaggabījāni<pb ed="M" n="0.0363"/>, phaḷubījañca paṇḍito.</p>

<p rend="gathalast">pañcamaṃ bījabījanti, pañca bījāni dīpaye..</p>

<p rend="hangnum" n="626"><hi rend="paranum">626</hi><hi rend="dot">.</hi></p>

<p rend="gatha1"> phalaṃ samaṇakappehi, paribhuñjeyya pañcahi.</p>

<p rend="gathalast">aggisatthanakhakkantaṃ, abījubbaṭṭabījakaṃ..</p>

<p rend="hangnum" n="627"><hi rend="paranum">627</hi><hi rend="dot">.</hi></p>

<p rend="gatha1"> paṇṇuṇṇatiṇacoḷānaṃ, vākassa ca vasenidha.</p>

<p rend="gathalast">bhisiyo bhāsitā pañca, muninā mohanāsinā..</p>

<p rend="hangnum" n="628"><hi rend="paranum">628</hi><hi rend="dot">.</hi></p>

<p rend="gatha1"> pavāraṇāpi pañceva, odanādīhi pañcahi.</p>

<p rend="gathalast">paṭiggāhāpi pañceva, kāyādigahaṇena ca..</p>

<p rend="hangnum" n="629"><hi rend="paranum">629</hi><hi rend="dot">.</hi></p>

<p rend="gatha1"> pañcānisaṃsā vinayaññukasmiṃ.</p>

<p rend="gatha2">mahesinā kāruṇikena vuttā.</p>

<p rend="gatha3">surakkhitaṃ hoti sakañca sīlaṃ.</p>

<p rend="gathalast">kukkuccamaññassa nirākaroti..</p>

<p rend="hangnum" n="630"><hi rend="paranum">630</hi><hi rend="dot">.</hi></p>

<p rend="gatha1"> visārado bhāsati saṅghamajjhe.</p>

<p rend="gatha2">sukhena niggaṇhati veribhikkhū.</p>

<p rend="gatha3">dhammassa ceva ṭhitiyā pavatto.</p>

<p rend="gathalast">tasmādaraṃ tattha kareyya dhīro..</p>

<p rend="centre">pañcakakathā.</p>

<p rend="hangnum" n="631"><hi rend="paranum">631</hi><hi rend="dot">.</hi></p>

<p rend="gatha1"> chavacchedanakā =21 vuttā, chaḷabhiññena tādinā.</p>

<p rend="gathalast">mañcapīṭhamatikkanta-pamāṇañca nisīdanaṃ..</p>

<p rend="hangnum" n="632"><hi rend="paranum">632</hi><hi rend="dot">.</hi></p>

<p rend="gatha1"> tathā kaṇḍupaṭicchādī, vassasāṭikacīvaraṃ.</p>

<p rend="gathalast">cīvaraṃ sugatassāpi, cīvarena pamāṇakaṃ..</p>

<p rend="hangnum" n="633"><hi rend="paranum">633</hi><hi rend="dot">.</hi></p>

<p rend="gatha1"> chahākārehi āpattiṃ, āpajjati na aññathā.</p>

<p rend="gathalast">alajjitāya aññāṇa-kukkuccehi tatheva ca..</p>

<p rend="hangnum" n="634"><hi rend="paranum">634</hi><hi rend="dot">.</hi></p>

<p rend="gatha1"> viparitāya saññāya, kappiyepi akappiye.</p>

<p rend="gathalast">satisammosato ceva, āpajjati, na saṃsayo..</p>

<p rend="hangnum" n="635"><hi rend="paranum">635</hi><hi rend="dot">.</hi></p>

<p rend="gatha1"> chahi <pb ed="M" n="0.0364"/> aṅgehi yuttena.</p>

<p rend="gatha2">upasampādanā pana.</p>

<p rend="gatha3">kātabbā, nissayo ceva.</p>

<p rend="gathalast">dātabbo, sāmaṇerako..</p>

<p rend="hangnum" n="636"><hi rend="paranum">636</hi><hi rend="dot">.</hi></p>

<p rend="gatha1"> bhikkhunāpaṭṭhapetabbo, satataṃ dhammacakkhunā.</p>

<p rend="gathalast">āpattiṃ pana jānāti, anāpattiṃ garuṃ lahuṃ..</p>

<p rend="hangnum" n="637"><hi rend="paranum">637</hi><hi rend="dot">.</hi></p>

<p rend="gatha1"> pātimokkhāni vitthārā, ubhayāni panassa hi.</p>

<p rend="gathalast">svāgatāni bhavanteva, suvibhattāni atthato..</p>

<p rend="hangnum" n="638"><hi rend="paranum">638</hi><hi rend="dot">.</hi></p>

<p rend="gatha1"> anubyañjanaso ceva, suttaso suvinicchitā.</p>

<p rend="gathalast">dasavassopi vā hotitirekadasavassiko..</p>

<p rend="centre">chakkakathā.</p>

<p rend="hangnum" n="639"><hi rend="paranum">639</hi><hi rend="dot">.</hi></p>

<p rend="gatha1"> satta sāmīciyo vuttā, satteva samathāpi ca.</p>

<p rend="gathalast">paññattāpattiyo satta, sattabojjhaṅgadassinā..</p>

<p rend="centre">sattakakathā.</p>

<p rend="hangnum" n="640"><hi rend="paranum">640</hi><hi rend="dot">.</hi></p>

<p rend="gatha1"> kulāni idha dūseti, ākārehi panaṭṭhahi.</p>

<p rend="gathalast">pupphena ca phalenāpi, cuṇṇenapi ca dūsako..</p>

<p rend="hangnum" n="641"><hi rend="paranum">641</hi><hi rend="dot">.</hi></p>

<p rend="gatha1"> mattikādantakaṭṭhehi, veḷuyā vejjikāyapi.</p>

<p rend="gathalast">jaṅghapesanikenāpi, ājīvasseva kāraṇā..</p>

<p rend="hangnum" n="642"><hi rend="paranum">642</hi><hi rend="dot">.</hi></p>

<p rend="gatha1"> aṭṭhevānatirittāpi<pb ed="V" n="0.0322"/>, atirittāpi aṭṭha ca.</p>

<p rend="gathalast">akappiyakataṃ cevāgahituccāritampi ca..</p>

<p rend="hangnum" n="643"><hi rend="paranum">643</hi><hi rend="dot">.</hi></p>

<p rend="gatha1"> kataṃ ahatthapāsepi, na ca bhuttāvinā kataṃ.</p>

<p rend="gathalast">pavāritena yañceva, kataṃ bhuttāvināpi ca..</p>

<p rend="hangnum" n="644"><hi rend="paranum">644</hi><hi rend="dot">.</hi></p>

<p rend="gatha1"> āsanā <pb ed="M" n="0.0365"/> vuṭṭhitenāpi, atirittakatampi ca.</p>

<p rend="gathalast">avuttamalametanti, na gilānātirittakaṃ..</p>

<p rend="hangnum" n="645"><hi rend="paranum">645</hi><hi rend="dot">.</hi></p>

<p rend="gatha1"> ime aṭṭheva niddiṭṭhā, ñeyyā anatirittakā.</p>

<p rend="gathalast">atirittā panetesaṃ, paṭikkhepena dīpitā..</p>

<p rend="hangnum" n="646"><hi rend="paranum">646</hi><hi rend="dot">.</hi></p>

<p rend="gatha1"> sahapubbapayogesu, dukkaṭaṃ ñātañattisu.</p>

<p rend="gathalast">durūpaciṇṇe āmāse, dukkaṭaṃ paṭisāvane..</p>

<p rend="hangnum" n="647"><hi rend="paranum">647</hi><hi rend="dot">.</hi></p>

<p rend="gatha1"> aṭṭhamaṃ pana niddiṭṭhaṃ, tathā vinayadukkaṭaṃ.</p>

<p rend="gathalast">iti aṭṭhavidhaṃ hoti, sabbameva ca dukkaṭaṃ..</p>

<p rend="hangnum" n="648"><hi rend="paranum">648</hi><hi rend="dot">.</hi></p>

<p rend="gatha1"> ehibhikkhūpasampadā, saraṇagamanena ca.</p>

<p rend="gathalast">pañhābyākaraṇovādā, garudhammapaṭiggaho..</p>

<p rend="hangnum" n="649"><hi rend="paranum">649</hi><hi rend="dot">.</hi></p>

<p rend="gatha1"> tathā ñatticatutthena, kammenevaṭṭhavācikā.</p>

<p rend="gathalast">dūtena bhikkhunīnanti, aṭṭheva upasampadā..</p>

<p rend="hangnum" n="650"><hi rend="paranum">650</hi><hi rend="dot">.</hi></p>

<p rend="gatha1"> asaddhammā panaṭṭheva, niddiṭṭhā suddhadiṭṭhinā.</p>

<p rend="gathalast">aṭṭhevuposathaṅgāni, veditabbāni viññunā..</p>

<p rend="hangnum" n="651"><hi rend="paranum">651</hi><hi rend="dot">.</hi></p>

<p rend="gatha1"> sakkāro ca asakkāro.</p>

<p rend="gatha2">lābhālābho yasāyaso.</p>

<p rend="gatha3">pāpicchā pāpamittattaṃ.</p>

<p rend="gathalast">asaddhammā panaṭṭhime..</p>

<p rend="hangnum" n="652"><hi rend="paranum">652</hi><hi rend="dot">.</hi></p>

<p rend="gatha1"> pāṇaṃ na hane, na cādinnamādiye.</p>

<p rend="gatha2">musā na bhāse, na ca majjapo siyā.</p>

<p rend="gatha3">abrahmacariyā virameyya methunā.</p>

<p rend="gathalast">rattiṃ na bhuñjeyya vikālabhojanaṃ..</p>

<p rend="hangnum" n="653"><hi rend="paranum">653</hi><hi rend="dot">.</hi></p>

<p rend="gatha1"> mālaṃ <pb ed="M" n="0.0366"/> na dhāre, na ca gandhamācare.</p>

<p rend="gatha2">mañce chamāyaṃva sayetha santhate.</p>

<p rend="gatha3">etañhi <pb ed="V" n="0.0323"/> aṭṭhaṅgikamāhuposathaṃ.</p>

<p rend="gathalast">buddhena dukkhantagunā pakāsitaṃ..</p>

<p rend="hangnum" n="654"><hi rend="paranum">654</hi><hi rend="dot">.</hi></p>

<p rend="gatha1"> aṭṭheva pana pānāni, niddiṭṭhāni mahesinā.</p>

<p rend="gathalast">bhikkhu aṭṭhaṅgasaṃyutto, bhikkhunovādamarahati..</p>

<p rend="centre">aṭṭhakakathā.</p>

<p rend="hangnum" n="655"><hi rend="paranum">655</hi><hi rend="dot">.</hi></p>

<p rend="gatha1"> bhojanāni paṇītāni, nava vuttāni satthunā.</p>

<p rend="gathalast">dukkaṭaṃ pana niddiṭṭhaṃ, nava maṃsāni khādato..</p>

<p rend="hangnum" n="656"><hi rend="paranum">656</hi><hi rend="dot">.</hi></p>

<p rend="gatha1"> pātimokkhassa uddesā, naveva paridīpitā.</p>

<p rend="gathalast">uposathā navevettha, saṅgho navahi bhijjati..</p>

<p rend="centre">navakakathā.</p>

<p rend="hangnum" n="657"><hi rend="paranum">657</hi><hi rend="dot">.</hi></p>

<p rend="gatha1"> dasa akkosavatthūni, dasa sikkhāpadāni ca.</p>

<p rend="gathalast">akappiyāni maṃsāni, dasa sukkāni ve dasa..</p>

<p rend="hangnum" n="658"><hi rend="paranum">658</hi><hi rend="dot">.</hi></p>

<p rend="gatha1"> jāti nāmañca gottañca, kammaṃ sippañca rogatā.</p>

<p rend="gathalast">liṅgāpatti kilesā ca, akkosena daseva hi..</p>

<p rend="hangnum" n="659"><hi rend="paranum">659</hi><hi rend="dot">.</hi></p>

<p rend="gatha1"> dasa ādīnavā rañño, antepurappavesane.</p>

<p rend="gathalast">dasākārehi saṅghādi-seso channoti dīpito..</p>

<p rend="hangnum" n="660"><hi rend="paranum">660</hi><hi rend="dot">.</hi></p>

<p rend="gatha1"> dasa kammapathā puññā, apuññāpi tathā dasa.</p>

<p rend="gathalast">daseva dānavatthūni, daseva ratanāni ca..</p>

<p rend="hangnum" n="661"><hi rend="paranum">661</hi><hi rend="dot">.</hi></p>

<p rend="gatha1"> annaṃ pānañca vatthañca, mālā gandhavilepanaṃ.</p>

<p rend="gathalast">yānañca seyyāvasathaṃ, padīpeyyantime dasa..</p>

<p rend="hangnum" n="662"><hi rend="paranum">662</hi><hi rend="dot">.</hi></p>

<p rend="gatha1"> avandiyā munindena, dīpitā dasa puggalā.</p>

<p rend="gathalast">daseva paṃsukūlāni, dasa cīvaradhāraṇā..</p>

<p rend="hangnum" n="663"><hi rend="paranum">663</hi><hi rend="dot">.</hi></p>

<p rend="gatha1"> sosānikaṃ <pb ed="M" n="0.0367"/> pāpaṇikaṃ, tathā undūrakhāyitaṃ.</p>

<p rend="gathalast">gokhāyitagginā daḍḍhaṃ, ajikūpacikakhāyitaṃ..</p>

<p rend="hangnum" n="664"><hi rend="paranum">664</hi><hi rend="dot">.</hi></p>

<p rend="gatha1"> thūpacīvarikañceva, tatheva abhisekiyaṃ.</p>

<p rend="gathalast">gatapacchāgatañceti, dasadhā paṃsukūlikaṃ..</p>

<p rend="hangnum" n="665"><hi rend="paranum">665</hi><hi rend="dot">.</hi></p>

<p rend="gatha1"> sabbanīlādayo <pb ed="V" n="0.0324"/> vuttā, dasa cīvaradhāraṇā.</p>

<p rend="gathalast">cīvarāni navevettha, saddhiṃ saṃkaccikāya ca..</p>

<p rend="centre">dasakakathā.</p>

<p rend="hangnum" n="666"><hi rend="paranum">666</hi><hi rend="dot">.</hi></p>

<p rend="gatha1"> ekādasa panābhabbā, puggalā paṇḍakādayo.</p>

<p rend="gathalast">hontevānupasampannā, upasampāditāpi ca..</p>

<p rend="hangnum" n="667"><hi rend="paranum">667</hi><hi rend="dot">.</hi></p>

<p rend="gatha1"> pattā akappiyā vuttā, ekādasa bhavanti hi.</p>

<p rend="gathalast">dārujena ca pattena, daseva ratanubbhavā..</p>

<p rend="hangnum" n="668"><hi rend="paranum">668</hi><hi rend="dot">.</hi></p>

<p rend="gatha1"> ekādasa tathā honti, pādukāpi akappiyā.</p>

<p rend="gathalast">ekādaseva sīmāyo, asīmāti pakāsitā..</p>

<p rend="hangnum" n="669"><hi rend="paranum">669</hi><hi rend="dot">.</hi></p>

<p rend="gatha1"> atikhuddātimahantā, khaṇḍacchāyānimittakā.</p>

<p rend="gathalast">animittā, bahiṭṭhena, sammatā, nadiyaṃ tathā..</p>

<p rend="hangnum" n="670"><hi rend="paranum">670</hi><hi rend="dot">.</hi></p>

<p rend="gatha1"> jātassare, samudde vā, sambhinnajjhotthaṭāpi ca.</p>

<p rend="gathalast">sīmāyapi asīmāyo, ekādasa imā siyuṃ..</p>

<p rend="hangnum" n="671"><hi rend="paranum">671</hi><hi rend="dot">.</hi></p>

<p rend="gatha1"> ekādaseva pathavī, kappiyā ca akappiyā.</p>

<p rend="gathalast">gaṇṭhikā kappiyā vuttā, ekādasa ca vīdhakā..</p>

<p rend="hangnum" n="672"><hi rend="paranum">672</hi><hi rend="dot">.</hi></p>

<p rend="gatha1"> ekādasavidhaṃ vuttaṃ, adhiṭṭhātabbacīvaraṃ.</p>

<p rend="gathalast">ticīvaraṃ tathā kaṇḍu-paṭicchādī, nisīdanaṃ..</p>

<p rend="hangnum" n="673"><hi rend="paranum">673</hi><hi rend="dot">.</hi></p>

<p rend="gatha1"> paccattharaṇaṃ, vassika-sāṭikā, mukhapuñchanaṃ.</p>

<p rend="gathalast">dakasāṭi, parikkhāra-coḷaṃ, saṃkaccikāpi ca..</p>

<p rend="hangnum" n="674"><hi rend="paranum">674</hi><hi rend="dot">.</hi></p>

<p rend="gatha1"> yāvatatiyakā <pb ed="M" n="0.0368"/> sabbe, ekādasa pakāsitā.</p>

<p rend="gathalast">ariṭṭho, caṇḍakāḷī ca, ukkhittassānuvattikā..</p>

<p rend="hangnum" n="675"><hi rend="paranum">675</hi><hi rend="dot">.</hi></p>

<p rend="gatha1"> aṭṭha saṅghādisesesu, ubhinnaṃ tu vasā pana.</p>

<p rend="gathalast">ekādasa ime yāva-tatiyāti pakāsitā..</p>

<p rend="hangnum" n="676"><hi rend="paranum">676</hi><hi rend="dot">.</hi></p>

<p rend="gatha1"> nissayassa dasekāva, paṭippassaddhiyo pana.</p>

<p rend="gathalast">chadhācariyato vuttā, upajjhāyā tu pañcadhā..</p>

<p rend="centre">ekādasakakathā.</p>

<p rend="hangnum" n="677"><hi rend="paranum">677</hi><hi rend="dot">.</hi></p>

<p rend="gatha1"> teraseva <pb ed="V" n="0.0325"/> dhutaṅgāni, paramāni ca cuddasa.</p>

<p rend="gathalast">soḷaseva tu ‘‘jāna’’nti, paññattāni mahesinā..</p>

<p rend="hangnum" n="678"><hi rend="paranum">678</hi><hi rend="dot">.</hi></p>

<p rend="gatha1"> sauttaraṃ vinayavinicchayaṃ tu yo.</p>

<p rend="gatha2">anuttaraṃ sakalamapīdha jānati.</p>

<p rend="gatha3">mahattare vinayanaye anuttare.</p>

<p rend="gathalast">niruttaro bhavati hi so, na saṃsayo..</p>

<p rend="centre">ekuttaranayo samatto.</p>

<p rend="subhead">sedamocanakathā</p>

<p rend="hangnum" n="679"><hi rend="paranum">679</hi><hi rend="dot">.</hi></p>

<p rend="gatha1"> ito paraṃ pavakkhāmi, bhikkhūnaṃ suṇataṃ puna.</p>

<p rend="gathalast">sedamocanagāthāyo, paṭubhāvakarā varā..</p>

<p rend="hangnum" n="680"><hi rend="paranum">680</hi><hi rend="dot">.</hi></p>

<p rend="gatha1"> ubbhakkhakaṃ vivajjetvā, adhonābhiṃ vivajjiya.</p>

<p rend="gathalast">paṭicca methunaṃ dhammaṃ, kathaṃ pārājiko siyā?</p>

<p rend="hangnum" n="681"><hi rend="paranum">681</hi><hi rend="dot">.</hi></p>

<p rend="gatha1"> kabandhasattakāyassa, ure hoti mukhaṃ sace.</p>

<p rend="gathalast">mukhena methunaṃ dhammaṃ, katvā pārājiko bhave..</p>

<p rend="hangnum" n="682"><hi rend="paranum">682</hi><hi rend="dot">.</hi></p>

<p rend="gatha1"> suññe nissattake dīpe, eko bhikkhu sace vase.</p>

<p rend="gathalast">methunapaccayā tassa, kathaṃ pārājiko siyā?</p>

<p rend="hangnum" n="683"><hi rend="paranum">683</hi><hi rend="dot">.</hi></p>

<p rend="gatha1"> lambī <pb ed="M" n="0.0369"/> vā mudupiṭṭhī vā, vaccamagge mukhepi vā.</p>

<p rend="gathalast">aṅgajātaṃ pavesento, sake pārājiko bhave..</p>

<p rend="hangnum" n="684"><hi rend="paranum">684</hi><hi rend="dot">.</hi></p>

<p rend="gatha1"> sayaṃ nādiyate kiñci, parañca na samādape.</p>

<p rend="gathalast">saṃvidhānañca nevatthi, kathaṃ pārājiko siyā?</p>

<p rend="hangnum" n="685"><hi rend="paranum">685</hi><hi rend="dot">.</hi></p>

<p rend="gatha1"> suṅkaghāte atikkante, nādiyanto parassa tu.</p>

<p rend="gathalast">āṇattiñca vināyeva, hoti pārājiko yati..</p>

<p rend="hangnum" n="686"><hi rend="paranum">686</hi><hi rend="dot">.</hi></p>

<p rend="gatha1"> haranto garukaṃ bhaṇḍaṃ, theyyacittena puggalo.</p>

<p rend="gathalast">parassa tu parikkhāraṃ, na ca pārājiko kathaṃ?</p>

<p rend="hangnum" n="687"><hi rend="paranum">687</hi><hi rend="dot">.</hi></p>

<p rend="gatha1"> tiracchānagatānaṃ <pb ed="V" n="0.0326"/> tu, puggalo garubhaṇḍakaṃ.</p>

<p rend="gathalast">gaṇhanto theyyacittena, na ca pārājiko siyā..</p>

<p rend="hangnum" n="688"><hi rend="paranum">688</hi><hi rend="dot">.</hi></p>

<p rend="gatha1"> attano santakaṃ datvā, bhikkhu pārājiko kathaṃ?</p>

<p rend="gathalast">‘‘maratū’’ti asappāya-bhojanaṃ deti ce cuto..</p>

<p rend="hangnum" n="689"><hi rend="paranum">689</hi><hi rend="dot">.</hi></p>

<p rend="gatha1"> pitari pitusaññī ca, mātusaññī ca mātari.</p>

<p rend="gathalast">hantvānantariyaṃ kammaṃ, na phuseyya kathaṃ naro?</p>

<p rend="hangnum" n="690"><hi rend="paranum">690</hi><hi rend="dot">.</hi></p>

<p rend="gatha1"> tiracchānagatā mātā, tiracchānagato pitā.</p>

<p rend="gathalast">tasmānantariyaṃ natthi, māritesu ubhosupi..</p>

<p rend="hangnum" n="691"><hi rend="paranum">691</hi><hi rend="dot">.</hi></p>

<p rend="gatha1"> anādiyanto garukaṃ, parañca na samādape.</p>

<p rend="gathalast">gacchaṃ ṭhito nisinno vā, kathaṃ pārājiko bhaṇa?</p>

<p rend="hangnum" n="692"><hi rend="paranum">692</hi><hi rend="dot">.</hi></p>

<p rend="gatha1"> manussuttarike dhamme, katvāna katikaṃ tato.</p>

<p rend="gathalast">sambhāvanādhippāyo so, atikkamati ce cuto..</p>

<p rend="hangnum" n="693"><hi rend="paranum">693</hi><hi rend="dot">.</hi></p>

<p rend="gatha1"> saṅghādisesā cattāro, bhaveyyuṃ ekavatthukā.</p>

<p rend="gathalast">kathaṃ? kathehi me puṭṭho, vinaye ce visārado..</p>

<p rend="hangnum" n="694"><hi rend="paranum">694</hi><hi rend="dot">.</hi></p>

<p rend="gatha1"> sañcarittañca duṭṭhullaṃ, saṃsaggaṃ attakāmataṃ.</p>

<p rend="gathalast">itthiyā paṭipajjanto, phuseyya caturo ime..</p>

<p rend="hangnum" n="695"><hi rend="paranum">695</hi><hi rend="dot">.</hi></p>

<p rend="gatha1"> saṅghādisesamāpanno, chādetvā suciraṃ pana.</p>

<p rend="gathalast">acaritvā yathāvuttaṃ, vattaṃ so vuṭṭhito kathaṃ?</p>

<p rend="hangnum" n="696"><hi rend="paranum">696</hi><hi rend="dot">.</hi></p>

<p rend="gatha1"> sukkavissaṭṭhimāpanno<pb ed="M" n="0.0370"/>, bhikkhubhāve ṭhito pana.</p>

<p rend="gathalast">parivatte tu liṅgasmiṃ, natthi saṅghādisesatā..</p>

<p rend="hangnum" n="697"><hi rend="paranum">697</hi><hi rend="dot">.</hi></p>

<p rend="gatha1"> kuddho ārādhako hoti.</p>

<p rend="gatha2">kuddho hoti ca nindito.</p>

<p rend="gatha3">atha ko nāma so dhammo.</p>

<p rend="gathalast">yena kuddho pasaṃsito?</p>

<p rend="hangnum" n="698"><hi rend="paranum">698</hi><hi rend="dot">.</hi></p>

<p rend="gatha1"> vaṇṇasmiṃ bhaññamāne yo, titthiyānaṃ tu kujjhati.</p>

<p rend="gathalast">ārādhako, sambuddhassa, yadi kujjhati nindito..</p>

<p rend="hangnum" n="699"><hi rend="paranum">699</hi><hi rend="dot">.</hi></p>

<p rend="gatha1"> atthaṅgate tu sūriye, bhojanaṃ bhikkhu bhuñjati.</p>

<p rend="gathalast">na khittacittonummatto, nirāpatti kathaṃ bhave?</p>

<p rend="hangnum" n="700"><hi rend="paranum">700</hi><hi rend="dot">.</hi></p>

<p rend="gatha1"> yo <pb ed="V" n="0.0327"/> ca romanthayitvāna, rattiṃ ghasati bhojanaṃ.</p>

<p rend="gathalast">natthi tassa panāpatti, vikālabhojanena hi..</p>

<p rend="hangnum" n="701"><hi rend="paranum">701</hi><hi rend="dot">.</hi></p>

<p rend="gatha1"> atthaṅgate ca sūriye, gahetvā bhikkhu bhojanaṃ.</p>

<p rend="gathalast">sace bhuñjeyya āpatti, anāpatti kathaṃ bhave?</p>

<p rend="hangnum" n="702"><hi rend="paranum">702</hi><hi rend="dot">.</hi></p>

<p rend="gatha1"> vikāluttarakuruṃ gantvā, tattha laddhāna bhojanaṃ.</p>

<p rend="gathalast">āgantvā idha kālena, natthi āpatti bhuñjato..</p>

<p rend="hangnum" n="703"><hi rend="paranum">703</hi><hi rend="dot">.</hi></p>

<p rend="gatha1"> gāme vā yadi vāraññe, yaṃ paresaṃ mamāyitaṃ.</p>

<p rend="gathalast">na harantova taṃ theyyā, kathaṃ pārājiko siyā?</p>

<p rend="hangnum" n="704"><hi rend="paranum">704</hi><hi rend="dot">.</hi></p>

<p rend="gatha1"> theyyasaṃvāsako nāma, liṅgasaṃvāsathenako.</p>

<p rend="gathalast">parabhaṇḍaṃ agaṇhanto, hoti esa parājito..</p>

<p rend="hangnum" n="705"><hi rend="paranum">705</hi><hi rend="dot">.</hi></p>

<p rend="gatha1"> nārī rūpavatī bālā, bhikkhu rattena cetasā.</p>

<p rend="gathalast">methunaṃ tāya katvāpi, so na pārājiko kathaṃ?</p>

<p rend="hangnum" n="706"><hi rend="paranum">706</hi><hi rend="dot">.</hi></p>

<p rend="gatha1"> bhikkhu rūpavatiṃ nāriṃ, supinantena passati.</p>

<p rend="gathalast">tāya methunasaṃyoge, katepi na vinassati..</p>

<p rend="hangnum" n="707"><hi rend="paranum">707</hi><hi rend="dot">.</hi></p>

<p rend="gatha1"> ekissā <pb ed="M" n="0.0371"/> dve siyuṃ puttā, jātā idha panitthiyā.</p>

<p rend="gathalast">dvinnaṃ mātā pitā sāva, kathaṃ hoti bhaṇāhi me?</p>

<p rend="hangnum" n="708"><hi rend="paranum">708</hi><hi rend="dot">.</hi></p>

<p rend="gatha1"> ubhatobyañjanā itthī, gabbhaṃ gaṇhāti attanā.</p>

<p rend="gathalast">gaṇhāpeti paraṃ gabbhaṃ, tasmā mātā pitā ca sā..</p>

<p rend="hangnum" n="709"><hi rend="paranum">709</hi><hi rend="dot">.</hi></p>

<p rend="gatha1"> purisena sahāgāre, raho vasati bhikkhunī.</p>

<p rend="gathalast">parāmasati tassaṅgaṃ, anāpatti kathaṃ siyā?</p>

<p rend="hangnum" n="710"><hi rend="paranum">710</hi><hi rend="dot">.</hi></p>

<p rend="gatha1"> sahāgārikaseyyañca, sabbañca paṭijagganaṃ.</p>

<p rend="gathalast">dārakassa ca mātā hi, kātuṃ labhati bhikkhunī..</p>

<p rend="hangnum" n="711"><hi rend="paranum">711</hi><hi rend="dot">.</hi></p>

<p rend="gatha1"> ko ca bhikkhūhi sikkhāsu, asādhāraṇataṃ gato.</p>

<p rend="gathalast">na pārivāsiko brūhi, na ukkhittādikopi ca?</p>

<p rend="hangnum" n="712"><hi rend="paranum">712</hi><hi rend="dot">.</hi></p>

<p rend="gatha1"> gahetuṃ khurabhaṇḍaṃ tu, sace nhāpitapubbako.</p>

<p rend="gathalast">na so labhati aññesaṃ, kappatīti ca niddise..</p>

<p rend="hangnum" n="713"><hi rend="paranum">713</hi><hi rend="dot">.</hi></p>

<p rend="gatha1"> katheti kusalaṃ dhammaṃ, paramaṃ atthasaṃhitaṃ.</p>

<p rend="gathalast">katamo puggalo brūhi, na mato na ca jīvati?</p>

<p rend="hangnum" n="714"><hi rend="paranum">714</hi><hi rend="dot">.</hi></p>

<p rend="gatha1"> katheti <pb ed="V" n="0.0328"/> kusalaṃ dhammaṃ, paramaṃ atthasaṃhitaṃ.</p>

<p rend="gathalast">hoti nimmitabuddho so, na mato na ca jīvati..</p>

<p rend="hangnum" n="715"><hi rend="paranum">715</hi><hi rend="dot">.</hi></p>

<p rend="gatha1"> saṃyācikaṃ karontassa, kuṭiṃ desitavatthukaṃ.</p>

<p rend="gathalast">pamāṇikamanārambhaṃ, āpatti saparikkamaṃ..</p>

<p rend="hangnum" n="716"><hi rend="paranum">716</hi><hi rend="dot">.</hi></p>

<p rend="gatha1"> naro karoti ce kuṭiṃ, sa sabbamattikāmayaṃ.</p>

<p rend="gathalast">na muccateva vajjato, jinena vuttato tato..</p>

<p rend="hangnum" n="717"><hi rend="paranum">717</hi><hi rend="dot">.</hi></p>

<p rend="gatha1"> saṃyācikāya bhikkhussa, anāpatti kathaṃ siyā.</p>

<p rend="gathalast">sabbalakkhaṇahīnaṃ tu, karontassa kuṭiṃ pana?</p>

<p rend="hangnum" n="718"><hi rend="paranum">718</hi><hi rend="dot">.</hi></p>

<p rend="gatha1"> saṃyācikaṃ karontassa, tiṇacchadanakaṃ kuṭiṃ.</p>

<p rend="gathalast">bhikkhuno jinacandena, anāpatti pakāsitā..</p>

<p rend="hangnum" n="719"><hi rend="paranum">719</hi><hi rend="dot">.</hi></p>

<p rend="gatha1"> na <pb ed="M" n="0.0372"/> kāyikaṃ kañci payogamācare.</p>

<p rend="gatha2">na kiñci vācāya paraṃ bhaṇeyya.</p>

<p rend="gatha3">phuse garuṃ antimavatthuhetukaṃ.</p>

<p rend="gathalast">visārado ce vinaye bhaṇāhi tvaṃ?</p>

<p rend="hangnum" n="720"><hi rend="paranum">720</hi><hi rend="dot">.</hi></p>

<p rend="gatha1"> parassā pana yā vajjaṃ, paṭicchādeti bhikkhunī.</p>

<p rend="gathalast">ayaṃ pārājikāpattiṃ, tannimittaṃ garuṃ phuse..</p>

<p rend="hangnum" n="721"><hi rend="paranum">721</hi><hi rend="dot">.</hi></p>

<p rend="gatha1"> na kāyikaṃ kiñcipi pāpamācare.</p>

<p rend="gatha2">na kiñci vācāya careyya pāpakaṃ.</p>

<p rend="gatha3">sunāsitoyeva ca nāsito siyā.</p>

<p rend="gathalast">kathaṃ tuvaṃ brūhi mayāsi pucchito?</p>

<p rend="hangnum" n="722"><hi rend="paranum">722</hi><hi rend="dot">.</hi></p>

<p rend="gatha1"> abhabbā pana ye vuttā, puggalā paṇḍakādayo.</p>

<p rend="gathalast">ekādasa munindena, nāsitā te sunāsitā..</p>

<p rend="hangnum" n="723"><hi rend="paranum">723</hi><hi rend="dot">.</hi></p>

<p rend="gatha1"> anuggiraṃ giraṃ kiñci, subhaṃ vā yadi vāsubhaṃ.</p>

<p rend="gathalast">phuse vācasikaṃ vajjaṃ, kathaṃ me pucchito bhaṇa?</p>

<p rend="hangnum" n="724"><hi rend="paranum">724</hi><hi rend="dot">.</hi></p>

<p rend="gatha1"> santimeva panāpattiṃ, bhikkhu nāvikareyya yo.</p>

<p rend="gathalast">sampajānamusāvāde, dukkaṭaṃ tassa vaṇṇitaṃ..</p>

<p rend="hangnum" n="725"><hi rend="paranum">725</hi><hi rend="dot">.</hi></p>

<p rend="gatha1"> ekatoupasampannā, ubho tāsaṃ tu hatthato.</p>

<p rend="gathalast">cīvaraṃ gaṇhato honti, nānāāpattiyo kathaṃ?</p>

<p rend="hangnum" n="726"><hi rend="paranum">726</hi><hi rend="dot">.</hi></p>

<p rend="gatha1"> ekatoupasampannā<pb ed="V" n="0.0329"/>, bhikkhūnaṃ tu vasena yā.</p>

<p rend="gathalast">cīvaraṃ hatthato tassā, pācitti paṭigaṇhato..</p>

<p rend="hangnum" n="727"><hi rend="paranum">727</hi><hi rend="dot">.</hi></p>

<p rend="gatha1"> ekatoupasampannā, bhikkhunīnaṃ vasena yā.</p>

<p rend="gathalast">cīvaraṃ hatthato tassā, dukkaṭaṃ paṭigaṇhato..</p>

<p rend="hangnum" n="728"><hi rend="paranum">728</hi><hi rend="dot">.</hi></p>

<p rend="gatha1"> saṃvidhāya ca cattāro, garuṃ theniṃsu bhaṇḍakaṃ.</p>

<p rend="gathalast">thero thullaccayaṃ tesu, patto, sesā parājayaṃ..</p>

<p rend="hangnum" n="729"><hi rend="paranum">729</hi><hi rend="dot">.</hi></p>

<p rend="gatha1"> kathaṃ<pb ed="M" n="0.0373"/>? chamāsakaṃ bhaṇḍaṃ, tattha sāhatthikā tayo.</p>

<p rend="gathalast">haṭā therena māsā tu, tayo āṇattiyāpi ca..</p>

<p rend="hangnum" n="730"><hi rend="paranum">730</hi><hi rend="dot">.</hi></p>

<p rend="gatha1"> tīhi sāhatthikokeko.</p>

<p rend="gatha2">pañca āṇattiyā haṭā.</p>

<p rend="gatha3">tasmā thullaccayaṃ thero.</p>

<p rend="gathalast">patto, sesā parājayaṃ..</p>

<p rend="hangnum" n="731"><hi rend="paranum">731</hi><hi rend="dot">.</hi></p>

<p rend="gatha1"> bahiddhā gehato bhikkhu, itthī gabbhantaraṃ gatā.</p>

<p rend="gathalast">chiddaṃ gehassa no atthi, methunapaccayā cuto..</p>

<p rend="hangnum" n="732"><hi rend="paranum">732</hi><hi rend="dot">.</hi></p>

<p rend="gatha1"> antodussakuṭiṭṭhena, mātugāmena methunaṃ.</p>

<p rend="gathalast">santhatādivaseneva, katvā hoti parājito..</p>

<p rend="hangnum" n="733"><hi rend="paranum">733</hi><hi rend="dot">.</hi></p>

<p rend="gatha1"> sappiādiṃ tu bhesajjaṃ, gahetvā sāmameva taṃ.</p>

<p rend="gathalast">avītivatte sattāhe, kathaṃ āpatti sevato?</p>

<p rend="hangnum" n="734"><hi rend="paranum">734</hi><hi rend="dot">.</hi></p>

<p rend="gatha1"> parivattitaliṅgassa, bhikkhuno itarāya vā.</p>

<p rend="gathalast">avītivatte sattāhe, hoti āpatti sevato..</p>

<p rend="hangnum" n="735"><hi rend="paranum">735</hi><hi rend="dot">.</hi></p>

<p rend="gatha1"> nissaggiyena pācitti, suddhapācittiyampi ca.</p>

<p rend="gathalast">ekatova kathaṃ bhikkhu, āpajjeyya bhaṇāhi me?</p>

<p rend="hangnum" n="736"><hi rend="paranum">736</hi><hi rend="dot">.</hi></p>

<p rend="gatha1"> saṅghe pariṇataṃ lābhaṃ, attano ca parassa ca.</p>

<p rend="gathalast">ekato pariṇāmento, payogena dvayaṃ phuse..</p>

<p rend="hangnum" n="737"><hi rend="paranum">737</hi><hi rend="dot">.</hi></p>

<p rend="gatha1"> bhikkhū samāgamma samaggasaññā.</p>

<p rend="gatha2">sabbe kareyyuṃ pana saṅghakammaṃ.</p>

<p rend="gatha3">bhikkhuṭṭhito dvādasayojanasmiṃ.</p>

<p rend="gathalast">kathaṃ kataṃ kuppati vaggahetu?</p>

<p rend="hangnum" n="738"><hi rend="paranum">738</hi><hi rend="dot">.</hi></p>

<p rend="gatha1"> atthi <pb ed="V" n="0.0330"/> sace pana bhikkhu nisinno.</p>

<p rend="gatha2">dvādasayojanike nagare tu.</p>

<p rend="gatha3">tattha kataṃ pana kammamakammaṃ.</p>

<p rend="gathalast">natthi vihāragatā yadi sīmā..</p>

<p rend="hangnum" n="739"><hi rend="paranum">739</hi><hi rend="dot">.</hi></p>

<p rend="gatha1"> saṅghāṭi <pb ed="M" n="0.0374"/> pārutā kāye, nivatthontaravāsako.</p>

<p rend="gathalast">nissaggiyāni sabbāni, kathaṃ honti kathehi me?</p>

<p rend="hangnum" n="740"><hi rend="paranum">740</hi><hi rend="dot">.</hi></p>

<p rend="gatha1"> kaṇṇaṃ gahetvā tattheva, kaddamaṃ yadi dhovati.</p>

<p rend="gathalast">bhikkhunī kāyaṅgāneva, tāni nissaggiyāni hi..</p>

<p rend="hangnum" n="741"><hi rend="paranum">741</hi><hi rend="dot">.</hi></p>

<p rend="gatha1"> purisaṃ apitaraṃ hantvā, itthiṃ hantvā amātaraṃ.</p>

<p rend="gathalast">ānantariyakaṃ kammaṃ, āpajjati kathaṃ naro?</p>

<p rend="hangnum" n="742"><hi rend="paranum">742</hi><hi rend="dot">.</hi></p>

<p rend="gatha1"> parivatte tu liṅgasmiṃ, pitaraṃ itthitaṃ gataṃ.</p>

<p rend="gathalast">mātaraṃ purisattaṃ tu, gataṃ hantvā garuṃ phuse..</p>

<p rend="hangnum" n="743"><hi rend="paranum">743</hi><hi rend="dot">.</hi></p>

<p rend="gatha1"> mātaraṃ pana māretvā, māretvā pitarampi ca.</p>

<p rend="gathalast">ānantariyakaṃ kammaṃ, nāpajjeyya kathaṃ naro?</p>

<p rend="hangnum" n="744"><hi rend="paranum">744</hi><hi rend="dot">.</hi></p>

<p rend="gatha1"> tiracchānagatā mātā, tiracchānagato pitā.</p>

<p rend="gathalast">mātaraṃ pitaraṃ hantvā, nānantariyakaṃ phuse..</p>

<p rend="hangnum" n="745"><hi rend="paranum">745</hi><hi rend="dot">.</hi></p>

<p rend="gatha1"> codetvā sammukhībhūtaṃ, saṅgho kammaṃ kareyya ce.</p>

<p rend="gathalast">kathaṃ kammaṃ akammaṃ taṃ, saṅgho sāpattiko siyā?</p>

<p rend="hangnum" n="746"><hi rend="paranum">746</hi><hi rend="dot">.</hi></p>

<p rend="gatha1"> vuttaṃ tu paṇḍakādīnaṃ, sandhāya upasampadaṃ.</p>

<p rend="gathalast">anāpattissa kammaṃ tu, sandhāyāti <hi rend="bold">kurundiyaṃ</hi>..</p>

<p rend="hangnum" n="747"><hi rend="paranum">747</hi><hi rend="dot">.</hi></p>

<p rend="gatha1"> kappabindukataṃ rattaṃ, cīvaraṃ tu adhiṭṭhitaṃ.</p>

<p rend="gathalast">kathamassa siyāpatti, sevamānassa dukkaṭaṃ?</p>

<p rend="hangnum" n="748"><hi rend="paranum">748</hi><hi rend="dot">.</hi></p>

<p rend="gatha1"> sakaṃ anissajitvāna, yo nissaggiyacīvaraṃ.</p>

<p rend="gathalast">paribhuñjati tassāya-māpatti paridīpitā..</p>

<p rend="hangnum" n="749"><hi rend="paranum">749</hi><hi rend="dot">.</hi></p>

<p rend="gatha1"> pañca pācittiyāneva, nānāvatthukatāni hi.</p>

<p rend="gathalast">apubbaṃ acarimaṃ eka-kkhaṇe āpajjate kathaṃ?</p>

<p rend="hangnum" n="750"><hi rend="paranum">750</hi><hi rend="dot">.</hi></p>

<p rend="gatha1"> bhesajjāni hi pañceva, gahetvā bhājane visuṃ.</p>

<p rend="gathalast">ṭhapitesu ca sattāhā-tikkame honti pañcapi..</p>

<p rend="hangnum" n="751"><hi rend="paranum">751</hi><hi rend="dot">.</hi></p>

<p rend="gatha1"> na <pb ed="M" n="0.0375"/><pb ed="V" n="0.0331"/> rattacitto na ca theyyacitto.</p>

<p rend="gatha2">na cāpi cittaṃ maraṇāya tassa.</p>

<p rend="gatha3">dentassa pārājikamāha satthā.</p>

<p rend="gathalast">thullaccayaṃ taṃ paṭigaṇhatopi..</p>

<p rend="hangnum" n="752"><hi rend="paranum">752</hi><hi rend="dot">.</hi></p>

<p rend="gatha1"> salākaṃ saṅghabhedāya, padentassa parājayo.</p>

<p rend="gathalast">hoti thullaccayaṃ tassa, salākaṃ paṭigaṇhato..</p>

<p rend="hangnum" n="753"><hi rend="paranum">753</hi><hi rend="dot">.</hi></p>

<p rend="gatha1"> ekattha nikkhipitvāna, cīvaraṃ addhayojane.</p>

<p rend="gathalast">aruṇaṃ uṭṭhāpentassa, anāpatti kathaṃ siyā?</p>

<p rend="hangnum" n="754"><hi rend="paranum">754</hi><hi rend="dot">.</hi></p>

<p rend="gatha1"> suppatiṭṭhitanigrodha-sadise rukkhamūlake.</p>

<p rend="gathalast">anāpatti hi so rukkho, hoti ekakulassa ce..</p>

<p rend="hangnum" n="755"><hi rend="paranum">755</hi><hi rend="dot">.</hi></p>

<p rend="gatha1"> kathaṃ āpattiyo nānā-.</p>

<p rend="gatha2">vatthukāyo hi kāyikā.</p>

<p rend="gatha3">apubbaṃ acarimaṃ eka-.</p>

<p rend="gathalast">kkhaṇe sambahulā phuse?</p>

<p rend="hangnum" n="756"><hi rend="paranum">756</hi><hi rend="dot">.</hi></p>

<p rend="gatha1"> nānitthīnaṃ tu kese vā, tāsaṃ aṅguliyopi vā.</p>

<p rend="gathalast">ekato gahaṇe tassa, honti sambahulā pana..</p>

<p rend="hangnum" n="757"><hi rend="paranum">757</hi><hi rend="dot">.</hi></p>

<p rend="gatha1"> kathaṃ vācasikā nānā-vatthukāyo na kāyikā.</p>

<p rend="gathalast">apubbaṃ acarimaṃ eka-kkhaṇe āpattiyo phuse?</p>

<p rend="hangnum" n="758"><hi rend="paranum">758</hi><hi rend="dot">.</hi></p>

<p rend="gatha1"> duṭṭhullaṃ yo vadati ca vācaṃ.</p>

<p rend="gatha2">‘‘sabbā tumhe sikharaṇiyo’’ti.</p>

<p rend="gatha3">vuttā dosā vinayanasatthe.</p>

<p rend="gathalast">tassitthīnaṃ gaṇanavasena..</p>

<p rend="hangnum" n="759"><hi rend="paranum">759</hi><hi rend="dot">.</hi></p>

<p rend="gatha1"> itthiyā purisenāpi, paṇḍakena nimittake.</p>

<p rend="gathalast">methunaṃ na ca sevanto, methunappaccayā cuto?</p>

<p rend="hangnum" n="760"><hi rend="paranum">760</hi><hi rend="dot">.</hi></p>

<p rend="gatha1"> methune pubbabhāgaṃ tu, kāyasaṃsaggataṃ gatā.</p>

<p rend="gathalast">methunappaccayā chejjaṃ, āpannā aṭṭhavatthukaṃ..</p>

<p rend="hangnum" n="761"><hi rend="paranum">761</hi><hi rend="dot">.</hi></p>

<p rend="gatha1"> mātaraṃ <pb ed="M" n="0.0376"/> cīvaraṃ yāce, saṅghe pariṇataṃ na ca.</p>

<p rend="gathalast">kenassa hoti āpatti, anāpatti ca ñātake?</p>

<p rend="hangnum" n="762"><hi rend="paranum">762</hi><hi rend="dot">.</hi></p>

<p rend="gatha1"> vassasāṭikalābhatthaṃ<pb ed="V" n="0.0332"/>, samaye piṭṭhisaññite.</p>

<p rend="gathalast">siyāpatti satuppādaṃ, karoto mātarampi ca..</p>

<p rend="hangnum" n="763"><hi rend="paranum">763</hi><hi rend="dot">.</hi></p>

<p rend="gatha1"> saṅghādisesamāpattiṃ, pācittiṃ dukkaṭaṃ kathaṃ.</p>

<p rend="gathalast">pāṭidesaniyaṃ thulla-ccayaṃ ekakkhaṇe phuse?</p>

<p rend="hangnum" n="764"><hi rend="paranum">764</hi><hi rend="dot">.</hi></p>

<p rend="gatha1"> avassutāvassutahatthato hi.</p>

<p rend="gatha2">piṇḍaṃ gahetvā lasuṇaṃ paṇītaṃ.</p>

<p rend="gatha3">manussamaṃsañca akappamaññaṃ.</p>

<p rend="gathalast">sabbekato khādati, honti tassā..</p>

<p rend="hangnum" n="765"><hi rend="paranum">765</hi><hi rend="dot">.</hi></p>

<p rend="gatha1"> eko upajjhāyakapuggaleko.</p>

<p rend="gatha2">ācariyako dvepi ca puṇṇavassā.</p>

<p rend="gatha3">ekāva tesaṃ pana kammavācā.</p>

<p rend="gathalast">ekassa kammaṃ tu na rūhate kiṃ?</p>

<p rend="hangnum" n="766"><hi rend="paranum">766</hi><hi rend="dot">.</hi></p>

<p rend="gatha1"> kesaggamattampi mahiddhikesu.</p>

<p rend="gatha2">ākāsago hoti sace paneko.</p>

<p rend="gatha3">katampi taṃ rūhati neva kammaṃ.</p>

<p rend="gathalast">ākāsagasseva, na bhūmigassa..</p>

<p rend="hangnum" n="767"><hi rend="paranum">767</hi><hi rend="dot">.</hi></p>

<p rend="gatha1"> saṅghenapi hi ākāse, ṭhitena pana iddhiyā.</p>

<p rend="gathalast">bhūmigassa na kātabbaṃ, karoti yadi kuppati..</p>

<p rend="hangnum" n="768"><hi rend="paranum">768</hi><hi rend="dot">.</hi></p>

<p rend="gatha1"> na ca kappakataṃ vatthaṃ, na ca rattaṃ akappiyaṃ.</p>

<p rend="gathalast">nivatthassa panāpatti, anāpatti kathaṃ siyā?</p>

<p rend="hangnum" n="769"><hi rend="paranum">769</hi><hi rend="dot">.</hi></p>

<p rend="gatha1"> acchinnacīvarassettha, bhikkhussa pana kiñcipi.</p>

<p rend="gathalast">na cassākappiyaṃ nāma, cīvaraṃ pana vijjati..</p>

<p rend="hangnum" n="770"><hi rend="paranum">770</hi><hi rend="dot">.</hi></p>

<p rend="gatha1"> na <pb ed="M" n="0.0377"/> kutopi ca gaṇhati kiñci have.</p>

<p rend="gatha2">na tu deti ca kiñcipi bhojanato.</p>

<p rend="gatha3">garukaṃ pana vajjamupeti kathaṃ.</p>

<p rend="gathalast">vada me vinaye kusalosi yadi?</p>

<p rend="hangnum" n="771"><hi rend="paranum">771</hi><hi rend="dot">.</hi></p>

<p rend="gatha1"> ādāya yaṃ kiñci avassutamhā.</p>

<p rend="gatha2">uyyojitā bhuñjati bhojanañce.</p>

<p rend="gatha3">uyyojitā <pb ed="V" n="0.0333"/> yā pana yāya tassā.</p>

<p rend="gathalast">saṅghādisesaṃ kathayanti dhīrā..</p>

<p rend="hangnum" n="772"><hi rend="paranum">772</hi><hi rend="dot">.</hi></p>

<p rend="gatha1"> kassaci kiñci na deti sahatthā.</p>

<p rend="gatha2">neva ca gaṇhati kiñci kutoci.</p>

<p rend="gatha3">vajjamupeti lahuṃ, na garuṃ tu.</p>

<p rend="gathalast">brūhi kathaṃ yadi bujjhasi sādhu?</p>

<p rend="hangnum" n="773"><hi rend="paranum">773</hi><hi rend="dot">.</hi></p>

<p rend="gatha1"> dantaponodakānaṃ tu, gahaṇe pana bhikkhunī.</p>

<p rend="gathalast">uyyojentī lahuṃ vajjaṃ, āpajjati nisevite..</p>

<p rend="hangnum" n="774"><hi rend="paranum">774</hi><hi rend="dot">.</hi></p>

<p rend="gatha1"> āpajjati panāpattiṃ, garukaṃ sāvasesakaṃ.</p>

<p rend="gathalast">chādeti, na phuse vajjaṃ, kathaṃ jānāsi me vada?</p>

<p rend="hangnum" n="775"><hi rend="paranum">775</hi><hi rend="dot">.</hi></p>

<p rend="gatha1"> saṅghādisesamāpattiṃ, āpajjitvā anādaro.</p>

<p rend="gathalast">chādentopi tamāpattiṃ, nāññaṃ ukkhittako phuse..</p>

<p rend="hangnum" n="776"><hi rend="paranum">776</hi><hi rend="dot">.</hi></p>

<p rend="gatha1"> sappāṇappāṇajaṃ neva, jaṅgamaṃ na vihaṅgamaṃ.</p>

<p rend="gathalast">dvijaṃ kantamakantañca, sace jānāsi me vada?</p>

<p rend="hangnum" n="777"><hi rend="paranum">777</hi><hi rend="dot">.</hi></p>

<p rend="gatha1"> sappāṇappāṇajo vutto.</p>

<p rend="gatha2">cittajo utujopi ca.</p>

<p rend="gatha3">dvīheva pana jātattā.</p>

<p rend="gathalast">mato saddo dvijoti hi..</p>

<p rend="hangnum" n="778"><hi rend="paranum">778</hi><hi rend="dot">.</hi></p>

<p rend="gatha1"> vinaye <pb ed="M" n="0.0378"/> anayūparame parame.</p>

<p rend="gatha2">sujanassa sukhānayane nayane.</p>

<p rend="gatha3">paṭu hoti padhānarato na rato.</p>

<p rend="gathalast">idha yo pana sāramate ramate..</p>

<p rend="centre">sedamocanagāthāyo samattā.</p>

<p rend="subhead">sādhāraṇāsādhāraṇakathā</p>

<p rend="hangnum" n="779"><hi rend="paranum">779</hi><hi rend="dot">.</hi></p>

<p rend="gatha1"> sabbasikkhāpadānāhaṃ<pb ed="V" n="0.0334"/>, nidānaṃ gaṇanampi ca.</p>

<p rend="gathalast">bhikkhūhi bhikkhunīnañca, bhikkhūnaṃ bhikkhunīhi ca..</p>

<p rend="hangnum" n="780"><hi rend="paranum">780</hi><hi rend="dot">.</hi></p>

<p rend="gatha1"> asādhāraṇapaññattaṃ, tathā sādhāraṇampi ca.</p>

<p rend="gathalast">pavakkhāmi samāsena, taṃ suṇātha samāhitā..</p>

<p rend="hangnum" n="781"><hi rend="paranum">781</hi><hi rend="dot">.</hi></p>

<p rend="gatha1"> nidānaṃ nāma vesālī, tathā rājagahaṃ puraṃ.</p>

<p rend="gathalast">sāvatthāḷavi kosambī, sakkabhaggā pakāsitā..</p>

<p rend="hangnum" n="782"><hi rend="paranum">782</hi><hi rend="dot">.</hi></p>

<p rend="gatha1"> kati vesāliyā vuttā, kati rājagahe katā?</p>

<p rend="gathalast">kati sāvatthipaññattā, kati āḷaviyaṃ katā?</p>

<p rend="hangnum" n="783"><hi rend="paranum">783</hi><hi rend="dot">.</hi></p>

<p rend="gatha1"> kati kosambipaññattā, kati sakkesu bhāsitā?</p>

<p rend="gathalast">kati bhaggesu paññattā, taṃ me akkhāhi pucchito?</p>

<p rend="hangnum" n="784"><hi rend="paranum">784</hi><hi rend="dot">.</hi></p>

<p rend="gatha1"> dasa vesāliyā vuttā, ekavīsa giribbaje.</p>

<p rend="gathalast">chaūnāni satāneva, tīṇi sāvatthiyaṃ katā..</p>

<p rend="hangnum" n="785"><hi rend="paranum">785</hi><hi rend="dot">.</hi></p>

<p rend="gatha1"> cha panāḷaviyaṃ vuttā, aṭṭha kosambiyaṃ katā.</p>

<p rend="gathalast">aṭṭha sakkesu paññattā, tayo bhaggesu dīpitā..</p>

<p rend="hangnum" n="786"><hi rend="paranum">786</hi><hi rend="dot">.</hi></p>

<p rend="gatha1"> methunaṃ viggaho ceva, catutthantimavatthukaṃ.</p>

<p rend="gathalast">atirekacīvaraṃ suddha-kāḷakeḷakalomakaṃ..</p>

<p rend="hangnum" n="787"><hi rend="paranum">787</hi><hi rend="dot">.</hi></p>

<p rend="gatha1"> bhūtaṃ <pb ed="M" n="0.0379"/> paramparañceva, mukhadvāramacelako.</p>

<p rend="gathalast">bhikkhunīsu ca akkoso, dasa vesāliyaṃ katā..</p>

<p rend="hangnum" n="788"><hi rend="paranum">788</hi><hi rend="dot">.</hi></p>

<p rend="gatha1"> dutiyantimavatthuñca, dve anuddhaṃsanāni ca.</p>

<p rend="gathalast">saṅghabhedā duve ceva, cīvarassa paṭiggaho..</p>

<p rend="hangnum" n="789"><hi rend="paranum">789</hi><hi rend="dot">.</hi></p>

<p rend="gatha1"> rūpiyaṃ suttaviññatti, tathā ujjhāpanampi ca.</p>

<p rend="gathalast">paripācitapiṇḍo ca, tatheva gaṇabhojanaṃ..</p>

<p rend="hangnum" n="790"><hi rend="paranum">790</hi><hi rend="dot">.</hi></p>

<p rend="gatha1"> vikālabhojanañceva, cārittaṃ nhānameva ca.</p>

<p rend="gathalast">ūnavīsativassañca, datvā saṅghena cīvaraṃ..</p>

<p rend="hangnum" n="791"><hi rend="paranum">791</hi><hi rend="dot">.</hi></p>

<p rend="gatha1"> vosāsantī ca naccaṃ vā, gītaṃ vā cārikadvayaṃ.</p>

<p rend="gathalast">chandadānenime rāja-gahasmiṃ ekavīsati..</p>

<p rend="hangnum" n="792"><hi rend="paranum">792</hi><hi rend="dot">.</hi></p>

<p rend="gatha1"> kuṭi <pb ed="V" n="0.0335"/> kosiyaseyyañca, pathavībhūtagāmakaṃ.</p>

<p rend="gathalast">sappāṇakañca siñcanti, ete chāḷaviyaṃ katā..</p>

<p rend="hangnum" n="793"><hi rend="paranum">793</hi><hi rend="dot">.</hi></p>

<p rend="gatha1"> mahallakavihāro ca, dovacassaṃ tatheva ca.</p>

<p rend="gathalast">aññenaññaṃ tathā dvāra-kosā majjhañca pañcamaṃ..</p>

<p rend="hangnum" n="794"><hi rend="paranum">794</hi><hi rend="dot">.</hi></p>

<p rend="gatha1"> anādariyaṃ sahadhammo, payopānañca sekhiye.</p>

<p rend="gathalast">kosambiyaṃ tu paññattā, aṭṭhime suddhadiṭṭhinā..</p>

<p rend="hangnum" n="795"><hi rend="paranum">795</hi><hi rend="dot">.</hi></p>

<p rend="gatha1"> dhovaneḷakalomāni, patto ca dutiyo pana.</p>

<p rend="gathalast">ovādopi ca bhesajjaṃ, sūci āraññakesu ca..</p>

<p rend="hangnum" n="796"><hi rend="paranum">796</hi><hi rend="dot">.</hi></p>

<p rend="gatha1"> udakasuddhikañceva, ovādāgamanampi ca.</p>

<p rend="gathalast">pure kapilavatthusmiṃ, paññattā pana aṭṭhime..</p>

<p rend="hangnum" n="797"><hi rend="paranum">797</hi><hi rend="dot">.</hi></p>

<p rend="gatha1"> jotiṃ samādahitvāna, sāmisena sasitthakaṃ.</p>

<p rend="gathalast">ime bhaggesu paññattā, tayo ādiccabandhunā..</p>

<p rend="hangnum" n="798"><hi rend="paranum">798</hi><hi rend="dot">.</hi></p>

<p rend="gatha1"> pārājikāni cattāri, garukā soḷasā, duve.</p>

<p rend="gathalast">aniyatā, catuttiṃsa, honti nissaggiyāni hi..</p>

<p rend="hangnum" n="799"><hi rend="paranum">799</hi><hi rend="dot">.</hi></p>

<p rend="gatha1"> chappaṇṇāsasatañceva<pb ed="M" n="0.0380"/>, khuddakāni bhavanti hi.</p>

<p rend="gathalast">daseva pana gārayhā, dvesattati ca sekhiyā..</p>

<p rend="hangnum" n="800"><hi rend="paranum">800</hi><hi rend="dot">.</hi></p>

<p rend="gatha1"> chaūnāni ca tīṇeva, satāni samacetasā.</p>

<p rend="gathalast">ime vuttāvasesā hi, sabbe sāvatthiyaṃ katā..</p>

<p rend="hangnum" n="801"><hi rend="paranum">801</hi><hi rend="dot">.</hi></p>

<p rend="gatha1"> pārājikāni cattāri, satta saṅghādisesakā.</p>

<p rend="gathalast">nissaggiyāni aṭṭheva, dvattiṃseva ca khuddakā..</p>

<p rend="hangnum" n="802"><hi rend="paranum">802</hi><hi rend="dot">.</hi></p>

<p rend="gatha1"> dve gārayhā, tayo sekhā, chappaññāseva sabbaso.</p>

<p rend="gathalast">bhavanti chasu paññattā, nagaresu ca piṇḍitā..</p>

<p rend="hangnum" n="803"><hi rend="paranum">803</hi><hi rend="dot">.</hi></p>

<p rend="gatha1"> sabbāneva panetāni, nagaresu ca sattasu.</p>

<p rend="gathalast">aḍḍhuḍḍhāni satāneva, paññattāni bhavanti hi..</p>

<p rend="hangnum" n="804"><hi rend="paranum">804</hi><hi rend="dot">.</hi></p>

<p rend="gatha1"> sikkhāpadāni bhikkhūnaṃ, vīsañca dve satāni ca.</p>

<p rend="gathalast">bhikkhunīnaṃ tu cattāri, tathā tīṇi satāni ca..</p>

<p rend="hangnum" n="805"><hi rend="paranum">805</hi><hi rend="dot">.</hi></p>

<p rend="gatha1"> pārājikāni cattāri, garukā pana terasa.</p>

<p rend="gathalast">aniyatā duve vuttā, tiṃsa nissaggiyāni ca..</p>

<p rend="hangnum" n="806"><hi rend="paranum">806</hi><hi rend="dot">.</hi></p>

<p rend="gatha1"> khuddakā <pb ed="V" n="0.0336"/> navuti dve ca, cattāro pāṭidesanā.</p>

<p rend="gathalast">nippapañcena niddiṭṭhā, pañcasattati sekhiyā..</p>

<p rend="hangnum" n="807"><hi rend="paranum">807</hi><hi rend="dot">.</hi></p>

<p rend="gatha1"> dve satāni ca vīsañca, vasā bhikkhūnameva ca.</p>

<p rend="gathalast">sikkhāpadāni uddesamāgacchanti uposathe..</p>

<p rend="hangnum" n="808"><hi rend="paranum">808</hi><hi rend="dot">.</hi></p>

<p rend="gatha1"> pārājikāni aṭṭheva, garukā dasa satta ca.</p>

<p rend="gathalast">nissaggiyāni tiṃseva, chasaṭṭhi ca satampi ca..</p>

<p rend="hangnum" n="809"><hi rend="paranum">809</hi><hi rend="dot">.</hi></p>

<p rend="gatha1"> khuddakānaṭṭha gārayhā, pañcasattati sekhiyā.</p>

<p rend="gathalast">sabbāni pana cattāri, tathā tīṇi satāni ca..</p>

<p rend="hangnum" n="810"><hi rend="paranum">810</hi><hi rend="dot">.</hi></p>

<p rend="gatha1"> bhavanti pana etāni, bhikkhunīnaṃ vasā pana.</p>

<p rend="gathalast">sikkhāpadāni uddesamāgacchanti uposathe..</p>

<p rend="hangnum" n="811"><hi rend="paranum">811</hi><hi rend="dot">.</hi></p>

<p rend="gatha1"> chacattālīsa honteva, bhikkhūnaṃ bhikkhunīhi tu.</p>

<p rend="gathalast">asādhāraṇabhāvaṃ tu, gamitāni mahesinā..</p>

<p rend="hangnum" n="812"><hi rend="paranum">812</hi><hi rend="dot">.</hi></p>

<p rend="gatha1"> cha <pb ed="M" n="0.0381"/> ca saṅghādisesā ca, tathā aniyatā duve.</p>

<p rend="gathalast">dvādaseva ca nissaggā, dvāvīsati ca khuddakā..</p>

<p rend="hangnum" n="813"><hi rend="paranum">813</hi><hi rend="dot">.</hi></p>

<p rend="gatha1"> cattāropi ca gārayhā, chacattālīsa hontime.</p>

<p rend="gathalast">bhikkhūnaṃyeva paññattā, gotamena yasassinā..</p>

<p rend="hangnum" n="814"><hi rend="paranum">814</hi><hi rend="dot">.</hi></p>

<p rend="gatha1"> visaṭṭhi kāyasaṃsaggo, duṭṭhullaṃ attakāmatā.</p>

<p rend="gathalast">kuṭi ceva vihāro ca, chaḷete garukā siyuṃ..</p>

<p rend="hangnum" n="815"><hi rend="paranum">815</hi><hi rend="dot">.</hi></p>

<p rend="gatha1"> nissaggiyādivaggasmiṃ, dhovanañca paṭiggaho.</p>

<p rend="gathalast">eḷakalomavaggepi, ādito pana satta ca..</p>

<p rend="hangnum" n="816"><hi rend="paranum">816</hi><hi rend="dot">.</hi></p>

<p rend="gatha1"> tatiyepi ca vaggasmiṃ, patto ca paṭhamo tathā.</p>

<p rend="gathalast">vassasāṭikamārañña-miti dvādasa dīpitā..</p>

<p rend="hangnum" n="817"><hi rend="paranum">817</hi><hi rend="dot">.</hi></p>

<p rend="gatha1"> pācittiyāni vuttāni, sabbāni gaṇanāvasā.</p>

<p rend="gathalast">bhikkhūnaṃ bhikkhunīnañca, aṭṭhāsītisataṃ, tato..</p>

<p rend="hangnum" n="818"><hi rend="paranum">818</hi><hi rend="dot">.</hi></p>

<p rend="gatha1"> sabbo bhikkhunivaggopi, saparamparabhojano.</p>

<p rend="gathalast">tathā anatiritto ca, abhihaṭṭhuṃ pavāraṇā..</p>

<p rend="hangnum" n="819"><hi rend="paranum">819</hi><hi rend="dot">.</hi></p>

<p rend="gatha1"> paṇītabhojanaviññatti, tathevācelakopi ca.</p>

<p rend="gathalast">nimantito sabhatto ca, duṭṭhullacchādanampi ca..</p>

<p rend="hangnum" n="820"><hi rend="paranum">820</hi><hi rend="dot">.</hi></p>

<p rend="gatha1"> ūnavīsativassaṃ <pb ed="V" n="0.0337"/> tu, mātugāmena saddhipi.</p>

<p rend="gathalast">antepurappaveso ca, vassasāṭi nisīdanaṃ..</p>

<p rend="hangnum" n="821"><hi rend="paranum">821</hi><hi rend="dot">.</hi></p>

<p rend="gatha1"> khuddakāni panetāni, dvāvīsati bhavanti hi.</p>

<p rend="gathalast">cattāro pana gārayhā, bhikkhūnaṃ pātimokkhake..</p>

<p rend="hangnum" n="822"><hi rend="paranum">822</hi><hi rend="dot">.</hi></p>

<p rend="gatha1"> ekato pana paññattā, chacattālīsa hontime.</p>

<p rend="gathalast">bhikkhunīhi tu bhikkhūnaṃ, asādhāraṇataṃ gatā..</p>

<p rend="hangnum" n="823"><hi rend="paranum">823</hi><hi rend="dot">.</hi></p>

<p rend="gatha1"> bhikkhūhi bhikkhunīnañca, sataṃ tiṃsa bhavanti hi.</p>

<p rend="gathalast">asādhāraṇabhāvaṃ tu, gamitāni mahesinā..</p>

<p rend="hangnum" n="824"><hi rend="paranum">824</hi><hi rend="dot">.</hi></p>

<p rend="gatha1"> pārājikāni cattāri, dasa saṅghādisesakā.</p>

<p rend="gathalast">dvādaseva ca nissaggā, khuddakā navuticcha ca..</p>

<p rend="hangnum" n="825"><hi rend="paranum">825</hi><hi rend="dot">.</hi></p>

<p rend="gatha1"> aṭṭheva <pb ed="M" n="0.0382"/> pana gārayhā, sataṃ tiṃsa bhavantime.</p>

<p rend="gathalast">bhikkhunīnañca bhikkhūhi, asādhāraṇataṃ gatā..</p>

<p rend="hangnum" n="826"><hi rend="paranum">826</hi><hi rend="dot">.</hi></p>

<p rend="gatha1"> bhikkhunīnaṃ tu saṅghādi-sesehi cha panādito.</p>

<p rend="gathalast">yāvatatiyakā ceva, cattāroti ime dasa..</p>

<p rend="hangnum" n="827"><hi rend="paranum">827</hi><hi rend="dot">.</hi></p>

<p rend="gatha1"> akālacīvarañceva, tathā acchinnacīvaraṃ.</p>

<p rend="gathalast">sattaññadatthikādīni, patto ceva garuṃ lahuṃ..</p>

<p rend="hangnum" n="828"><hi rend="paranum">828</hi><hi rend="dot">.</hi></p>

<p rend="gatha1"> dvādaseva panetāni, bhikkhunīnaṃ vasenidha.</p>

<p rend="gathalast">nissaggiyāni satthārā, paññattāni panekato..</p>

<p rend="hangnum" n="829"><hi rend="paranum">829</hi><hi rend="dot">.</hi></p>

<p rend="gatha1"> asādhāraṇapaññattā, khuddakā navuticcha ca.</p>

<p rend="gathalast">gārayhā ca panaṭṭhāti, sabbeva gaṇanāvasā..</p>

<p rend="hangnum" n="830"><hi rend="paranum">830</hi><hi rend="dot">.</hi></p>

<p rend="gatha1"> bhikkhunīnaṃ tu bhikkhūhi, asādhāraṇataṃ gatā.</p>

<p rend="gathalast">ekatoyeva paññattā, sataṃ tiṃsa bhavanti hi..</p>

<p rend="hangnum" n="831"><hi rend="paranum">831</hi><hi rend="dot">.</hi></p>

<p rend="gatha1"> asādhāraṇubhinnampi, sataṃ sattati caccha ca.</p>

<p rend="gathalast">pārājikāni cattāri, garukā ca dasaccha ca..</p>

<p rend="hangnum" n="832"><hi rend="paranum">832</hi><hi rend="dot">.</hi></p>

<p rend="gatha1"> aniyatā duve ceva, nissaggā catuvīsati.</p>

<p rend="gathalast">sataṃ aṭṭhārasevettha, khuddakā paridīpitā..</p>

<p rend="hangnum" n="833"><hi rend="paranum">833</hi><hi rend="dot">.</hi></p>

<p rend="gatha1"> dvādaseva ca gārayhā, sataṃ sattati caccha ca.</p>

<p rend="gathalast">asādhāraṇubhinnampi, imeti paridīpitā..</p>

<p rend="hangnum" n="834"><hi rend="paranum">834</hi><hi rend="dot">.</hi></p>

<p rend="gatha1"> sādhāraṇā <pb ed="V" n="0.0338"/> ubhinnampi, paññattā pana satthunā.</p>

<p rend="gathalast">sataṃ sattati cattāri, bhavantīti pakāsitā..</p>

<p rend="hangnum" n="835"><hi rend="paranum">835</hi><hi rend="dot">.</hi></p>

<p rend="gatha1"> pārājikāni cattāri, satta saṅghādisesakā.</p>

<p rend="gathalast">aṭṭhārasa ca nissaggā, samasattati khuddakā..</p>

<p rend="hangnum" n="836"><hi rend="paranum">836</hi><hi rend="dot">.</hi></p>

<p rend="gatha1"> pañcasattati paññattā, sekhiyāpi ca sabbaso.</p>

<p rend="gathalast">sataṃ sattati cattāri, ubhinnaṃ samasikkhatā..</p>

<p rend="centre">sādhāraṇāsādhāraṇakathā.</p>

<p rend="subhead">lakkhaṇakathā</p>

<p rend="hangnum" n="837"><hi rend="paranum">837</hi><hi rend="dot">.</hi></p>

<p rend="gatha1"> ito <pb ed="M" n="0.0383"/> paraṃ pavakkhāmi, lakkhaṇaṃ pana sabbagaṃ.</p>

<p rend="gathalast">savane sādaraṃ katvā, vadato me nibodhatha..</p>

<p rend="hangnum" n="838"><hi rend="paranum">838</hi><hi rend="dot">.</hi></p>

<p rend="gatha1"> nidānaṃ puggalo vatthu, paññattividhimeva ca.</p>

<p rend="gathalast">vipattāpattanāpatti, āṇattaṅgakiriyāpi ca..</p>

<p rend="hangnum" n="839"><hi rend="paranum">839</hi><hi rend="dot">.</hi></p>

<p rend="gatha1"> saññācittasamuṭṭhānaṃ, vajjakammapabhedakaṃ.</p>

<p rend="gathalast">tikadvayanti sabbattha, yojetabbamidaṃ pana..</p>

<p rend="hangnum" n="840"><hi rend="paranum">840</hi><hi rend="dot">.</hi></p>

<p rend="gatha1"> pubbe vuttanayaṃ yañca, yañca uttānamevidha.</p>

<p rend="gathalast">taṃ sabbaṃ pana vajjetvā, karissāmatthajotanaṃ..</p>

<p rend="hangnum" n="841"><hi rend="paranum">841</hi><hi rend="dot">.</hi></p>

<p rend="gatha1"> <hi rend="bold">puggalo</hi> nāma yaṃ yaṃ tu, bhikkhumārabbha bhikkhuniṃ.</p>

<p rend="gathalast">sikkhāpadaṃ tu paññattaṃ, ayaṃ vuccati puggalo..</p>

<p rend="hangnum" n="842"><hi rend="paranum">842</hi><hi rend="dot">.</hi></p>

<p rend="gatha1"> tevīsatividhā te ca, sudinnadhaniyādayo.</p>

<p rend="gathalast">bhikkhūnaṃ pātimokkhasmiṃ, ādikammikapuggalā..</p>

<p rend="hangnum" n="843"><hi rend="paranum">843</hi><hi rend="dot">.</hi></p>

<p rend="gatha1"> bhikkhunīnaṃ tathā pāti-mokkhasmiṃ ādikammikā.</p>

<p rend="gathalast">thullanandādayo satta, sabbe tiṃsa bhavanti hi..</p>

<p rend="hangnum" n="844"><hi rend="paranum">844</hi><hi rend="dot">.</hi></p>

<p rend="gatha1"> <hi rend="bold">vatthū</hi>ti puggalasseva, tassa tassa ca sabbaso.</p>

<p rend="gathalast">vatthuno tassa tasseva, ajjhācāro pavuccati..</p>

<p rend="hangnum" n="845"><hi rend="paranum">845</hi><hi rend="dot">.</hi></p>

<p rend="gatha1"> kevalā <pb ed="V" n="0.0339"/> pana <hi rend="bold">paññatti,</hi> mūlabhūtā tatheva sā.</p>

<p rend="gathalast">anvanuppannasabbattha-padesapadapubbikā..</p>

<p rend="hangnum" n="846"><hi rend="paranum">846</hi><hi rend="dot">.</hi></p>

<p rend="gatha1"> sādhāraṇā ca paññatti, tathāsādhāraṇāpi ca.</p>

<p rend="gathalast">ekatoubhatopubbā, evaṃ navavidhā siyā..</p>

<p rend="hangnum" n="847"><hi rend="paranum">847</hi><hi rend="dot">.</hi></p>

<p rend="gatha1"> tattha ‘‘yo methunaṃ dhammaṃ, paṭiseveyya bhikkhu’’ti.</p>

<p rend="gathalast">‘‘adinnaṃ ādiyeyyā’’ti, paññatticcevamādikā..</p>

<p rend="hangnum" n="848"><hi rend="paranum">848</hi><hi rend="dot">.</hi></p>

<p rend="gatha1"> hoti <pb ed="M" n="0.0384"/> ‘‘antamaso bhikkhu, tiracchānagatāyapi’’.</p>

<p rend="gathalast">iccevamādikā sabbā, <hi rend="bold">anupaññatti</hi> dīpitā..</p>

<p rend="hangnum" n="849"><hi rend="paranum">849</hi><hi rend="dot">.</hi></p>

<p rend="gatha1"> tathā<hi rend="bold">nuppannapaññatti,</hi> anuppanne tu vajjake.</p>

<p rend="gathalast">aṭṭhannaṃ garudhammānaṃ, vasenevāgatā hi sā..</p>

<p rend="hangnum" n="850"><hi rend="paranum">850</hi><hi rend="dot">.</hi></p>

<p rend="gatha1"> cammattharaṇakañceva, saguṇaṅguṇupāhanaṃ.</p>

<p rend="gathalast">tatheva ca dhuvanhānaṃ, pañcavaggūpasampadā..</p>

<p rend="hangnum" n="851"><hi rend="paranum">851</hi><hi rend="dot">.</hi></p>

<p rend="gatha1"> esā <hi rend="bold">padesapaññatti,</hi> nāmāti hi catubbidhā.</p>

<p rend="gathalast">vuttā majjhimadesasmiṃ-yeva hoti, na aññato..</p>

<p rend="hangnum" n="852"><hi rend="paranum">852</hi><hi rend="dot">.</hi></p>

<p rend="gatha1"> ito sesā hi <hi rend="bold">sabbattha-paññattī</hi>ti pakāsitā.</p>

<p rend="gathalast">atthato ekamevettha, sādhāraṇadukādikaṃ..</p>

<p rend="hangnum" n="853"><hi rend="paranum">853</hi><hi rend="dot">.</hi></p>

<p rend="gatha1"> <hi rend="bold">sāṇattikā</hi> panāpatti, hoti <hi rend="bold">nāṇattikā</hi>pi ca.</p>

<p rend="gathalast"><hi rend="bold">āṇattī</hi>ti ca nāmesā, ñeyyā āṇāpanā pana..</p>

<p rend="hangnum" n="854"><hi rend="paranum">854</hi><hi rend="dot">.</hi></p>

<p rend="gatha1"> āpattīnaṃ tu sabbāsaṃ, sabbasikkhāpadesupi.</p>

<p rend="gathalast">sabbo panaṅgabhedo hi, viññātabbo vibhāvinā..</p>

<p rend="hangnum" n="855"><hi rend="paranum">855</hi><hi rend="dot">.</hi></p>

<p rend="gatha1"> kāyenapi ca vācāya, yā karontassa jāyate.</p>

<p rend="gathalast">ayaṃ <hi rend="bold">kriyasamuṭṭhānā,</hi> nāma pārājikā viya..</p>

<p rend="hangnum" n="856"><hi rend="paranum">856</hi><hi rend="dot">.</hi></p>

<p rend="gatha1"> kāyavācāhi kattabbaṃ, akarontassa hoti yā.</p>

<p rend="gathalast">sā <hi rend="bold">cākriyasamuṭṭhānā,</hi> paṭhame kathine viya..</p>

<p rend="hangnum" n="857"><hi rend="paranum">857</hi><hi rend="dot">.</hi></p>

<p rend="gatha1"> karontassākarontassa, bhikkhuno hoti yā pana.</p>

<p rend="gathalast">sā <hi rend="bold">kriyākriyato</hi> hoti, cīvaraggahaṇe viya..</p>

<p rend="hangnum" n="858"><hi rend="paranum">858</hi><hi rend="dot">.</hi></p>

<p rend="gatha1"> siyā pana karontassa, akarontassa yā siyā.</p>

<p rend="gathalast">sā <hi rend="bold">kriyākriyato</hi> hoti, rūpiyuggahaṇe viya..</p>

<p rend="hangnum" n="859"><hi rend="paranum">859</hi><hi rend="dot">.</hi></p>

<p rend="gatha1"> tathā <pb ed="V" n="0.0340"/><pb ed="M" n="0.0385"/> siyā karontassa.</p>

<p rend="gatha2">yā karoto akubbato.</p>

<p rend="gatha3">siyā kiriyato ceva.</p>

<p rend="gathalast">sā <hi rend="bold">kriyākriyato</hi>pi ca..</p>

<p rend="hangnum" n="860"><hi rend="paranum">860</hi><hi rend="dot">.</hi></p>

<p rend="gatha1"> sabbā cāpattiyo saññā-.</p>

<p rend="gatha2">vasena duvidhā siyuṃ.</p>

<p rend="gatha3">saññāvimokkhā nosaññā-.</p>

<p rend="gathalast">vimokkhāti pakāsitā..</p>

<p rend="hangnum" n="861"><hi rend="paranum">861</hi><hi rend="dot">.</hi></p>

<p rend="gatha1"> vītikkamanasaññāya, abhāvena yato pana.</p>

<p rend="gathalast">vimuccati ayaṃ <hi rend="bold">saññā-vimokkhā</hi>ti pakāsitā..</p>

<p rend="hangnum" n="862"><hi rend="paranum">862</hi><hi rend="dot">.</hi></p>

<p rend="gatha1"> itarā pana <hi rend="bold">nosaññā-vimokkhā</hi>ti pakāsitā.</p>

<p rend="gathalast">puna sabbāva cittassa, vasena duvidhā siyuṃ..</p>

<p rend="hangnum" n="863"><hi rend="paranum">863</hi><hi rend="dot">.</hi></p>

<p rend="gatha1"> sacittakā acittāti, sucittena pakāsitā.</p>

<p rend="gathalast">sacittakasamuṭṭhāna-vasena pana yā siyā..</p>

<p rend="hangnum" n="864"><hi rend="paranum">864</hi><hi rend="dot">.</hi></p>

<p rend="gatha1"> ayaṃ <hi rend="bold">sacittakā</hi> nāma, āpatti paridīpitā.</p>

<p rend="gathalast">sacittakehi vā missa-vasenāya<hi rend="bold">macittakā</hi>..</p>

<p rend="hangnum" n="865"><hi rend="paranum">865</hi><hi rend="dot">.</hi></p>

<p rend="gatha1"> sabbā cāpattiyo vajja-vasena duvidhā rutā.</p>

<p rend="gathalast">suvijjenānavajjena, lokapaṇṇattivajjato..</p>

<p rend="hangnum" n="866"><hi rend="paranum">866</hi><hi rend="dot">.</hi></p>

<p rend="gatha1"> yassā sacittake pakkhe, cittaṃ akusalaṃ siyā.</p>

<p rend="gathalast"><hi rend="bold">lokavajjā</hi>ti nāmāyaṃ, sesā <hi rend="bold">paṇṇattivajjakā</hi>..</p>

<p rend="hangnum" n="867"><hi rend="paranum">867</hi><hi rend="dot">.</hi></p>

<p rend="gatha1"> sabbā cāpattiyo kamma-vasena tividhā siyuṃ.</p>

<p rend="gathalast"><hi rend="bold">kāyakammaṃ vacīkammaṃ,</hi> tathā tadubhayampi ca..</p>

<p rend="hangnum" n="868"><hi rend="paranum">868</hi><hi rend="dot">.</hi></p>

<p rend="gatha1"> <hi rend="bold">tikadvaya</hi>nti nāmetaṃ, kusalāditikadvayaṃ.</p>

<p rend="gathalast">kusalākusalacitto vā, tathābyākatamānaso..</p>

<p rend="hangnum" n="869"><hi rend="paranum">869</hi><hi rend="dot">.</hi></p>

<p rend="gatha1"> hutvā <pb ed="M" n="0.0386"/> āpajjatāpattiṃ, āpajjanto na aññathā.</p>

<p rend="gathalast">sukhavedanāsamaṅgī vā, tathā dukkhādisaṃyuto..</p>

<p rend="hangnum" n="870"><hi rend="paranum">870</hi><hi rend="dot">.</hi></p>

<p rend="gatha1"> idaṃ tu lakkhaṇaṃ vuttaṃ, sabbasikkhāpadesupi.</p>

<p rend="gathalast">yojetvā pana dasseyya, vinayasmiṃ visārado..</p>

<p rend="hangnum" n="871"><hi rend="paranum">871</hi><hi rend="dot">.</hi></p>

<p rend="gatha1"> taruṃ <pb ed="V" n="0.0341"/> timūlaṃ navapattamenaṃ.</p>

<p rend="gatha2">catussikhaṃ sattaphalaṃ chapupphaṃ.</p>

<p rend="gatha3">jānāti yo dvippabhavaṃ dvisākhaṃ.</p>

<p rend="gathalast">jānāti paññattimasesato so..</p>

<p rend="hangnum" n="872"><hi rend="paranum">872</hi><hi rend="dot">.</hi></p>

<p rend="gatha1"> imamuttaraṃ gatamanuttarataṃ.</p>

<p rend="gatha2">pariyāpuṇāti paripucchati yo.</p>

<p rend="gatha3">upayātanuttaratamuttarato.</p>

<p rend="gathalast">sa ca kāyavācavinaye vinaye..</p>

<p rend="centre">lakkhaṇakathā.</p>

<p rend="hangnum" n="873"><hi rend="paranum">873</hi><hi rend="dot">.</hi></p>

<p rend="gatha1"> soḷasaparivārassa, parivārassa sabbaso.</p>

<p rend="gathalast">ito paraṃ pavakkhāmi, sabbasaṅkalanaṃ nayaṃ..</p>

<p rend="hangnum" n="874"><hi rend="paranum">874</hi><hi rend="dot">.</hi></p>

<p rend="gatha1"> kati āpattiyo vuttā.</p>

<p rend="gatha2">kāyikā, vācasikā kati?</p>

<p rend="gatha3">chādentassa katāpattī.</p>

<p rend="gathalast">kati saṃsaggapaccayā?</p>

<p rend="hangnum" n="875"><hi rend="paranum">875</hi><hi rend="dot">.</hi></p>

<p rend="gatha1"> kāyikā chabbidhāpatti, tathā vācasikāpi ca.</p>

<p rend="gathalast">chādentassa ca tissova, pañca saṃsaggapaccayā..</p>

<p rend="hangnum" n="876"><hi rend="paranum">876</hi><hi rend="dot">.</hi></p>

<p rend="gatha1"> kati āpattimūlāni, paññattāni mahesinā?</p>

<p rend="gathalast">kati āpattiyo vuttā, duṭṭhullacchādane pana?</p>

<p rend="hangnum" n="877"><hi rend="paranum">877</hi><hi rend="dot">.</hi></p>

<p rend="gatha1"> dve <pb ed="M" n="0.0387"/> panāpattimūlāni, kāyo vācā bhavanti hi.</p>

<p rend="gathalast">pārājikā ca pācitti, duṭṭhullacchādane siyuṃ..</p>

<p rend="hangnum" n="878"><hi rend="paranum">878</hi><hi rend="dot">.</hi></p>

<p rend="gatha1"> kati gāmantare vuttā, nadīpāre tathā kati?</p>

<p rend="gathalast">kati thullaccayaṃ maṃse, kati maṃsesu dukkaṭaṃ?</p>

<p rend="hangnum" n="879"><hi rend="paranum">879</hi><hi rend="dot">.</hi></p>

<p rend="gatha1"> gāmantare catassova, nadīpārepi tattakā.</p>

<p rend="gathalast">thullaccayaṃ manussānaṃ, maṃse, navasu dukkaṭaṃ..</p>

<p rend="hangnum" n="880"><hi rend="paranum">880</hi><hi rend="dot">.</hi></p>

<p rend="gatha1"> bhikkhu bhikkhuniyā saddhiṃ, saṃvidhāti ca dukkaṭaṃ.</p>

<p rend="gathalast">pācittaññassa gāmassa, upacārokkame siyā..</p>

<p rend="hangnum" n="881"><hi rend="paranum">881</hi><hi rend="dot">.</hi></p>

<p rend="gatha1"> thullaccayaṃ <pb ed="V" n="0.0342"/> parikkhitte, gāmasmiṃ paṭhame pade.</p>

<p rend="gathalast">garukaṃ dutiye tassā, gāmantaraṃ vajantiyā..</p>

<p rend="hangnum" n="882"><hi rend="paranum">882</hi><hi rend="dot">.</hi></p>

<p rend="gatha1"> tathā bhikkhuniyā saddhiṃ, saṃvidhāne tu dukkaṭaṃ.</p>

<p rend="gathalast">abhirūhati nāvaṃ ce, hoti pācitti bhikkhuno..</p>

<p rend="hangnum" n="883"><hi rend="paranum">883</hi><hi rend="dot">.</hi></p>

<p rend="gatha1"> nadiyuttaraṇe kāle, pāde thullaccayaṃ phuse.</p>

<p rend="gathalast">paṭhame, dutiye tassā, hoti bhikkhuniyā garuṃ..</p>

<p rend="hangnum" n="884"><hi rend="paranum">884</hi><hi rend="dot">.</hi></p>

<p rend="gatha1"> kati vācasikā rattiṃ, kati vācasikā divā?</p>

<p rend="gathalast">duve vācasikā rattiṃ, duve vācasikā divā..</p>

<p rend="hangnum" n="885"><hi rend="paranum">885</hi><hi rend="dot">.</hi></p>

<p rend="gatha1"> rattandhakāre purisena saddhiṃ.</p>

<p rend="gatha2">ṭhitā adīpe pana hatthapāse.</p>

<p rend="gatha3">pācitti tassā yadi sallapeyya.</p>

<p rend="gathalast">vadeyya ce dukkaṭameva dūre..</p>

<p rend="hangnum" n="886"><hi rend="paranum">886</hi><hi rend="dot">.</hi></p>

<p rend="gatha1"> channe divā yā purisena saddhiṃ.</p>

<p rend="gatha2">ṭhitā vadeyyassa ca hatthapāse.</p>

<p rend="gatha3">pācitti, hitvā pana hatthapāsaṃ.</p>

<p rend="gathalast">vadeyya ce dukkaṭameva tassā..</p>

<p rend="hangnum" n="887"><hi rend="paranum">887</hi><hi rend="dot">.</hi></p>

<p rend="gatha1"> kati vā dadamānassa, kati vā paṭigaṇhato?</p>

<p rend="gathalast">dadamānassa tissova, catassova paṭiggahe..</p>

<p rend="hangnum" n="888"><hi rend="paranum">888</hi><hi rend="dot">.</hi></p>

<p rend="gatha1"> manussassa <pb ed="M" n="0.0388"/> visaṃ deti, sace marati tena so.</p>

<p rend="gathalast">hoti pārājikaṃ, yakkhe, pete thullaccayaṃ mataṃ..</p>

<p rend="hangnum" n="889"><hi rend="paranum">889</hi><hi rend="dot">.</hi></p>

<p rend="gatha1"> tiracchānagate tena, mate pācittiyaṃ siyā.</p>

<p rend="gathalast">tathā pācitti aññāti-kāya ce deti cīvaraṃ..</p>

<p rend="hangnum" n="890"><hi rend="paranum">890</hi><hi rend="dot">.</hi></p>

<p rend="gatha1"> hatthagāhe tathā veṇi-gāhe saṅghādisesatā.</p>

<p rend="gathalast">mukhena aṅgajātassa, gahaṇe tu parājayo..</p>

<p rend="hangnum" n="891"><hi rend="paranum">891</hi><hi rend="dot">.</hi></p>

<p rend="gatha1"> aññātikāya hatthamhā, cīvarassa paṭiggahe.</p>

<p rend="gathalast">sanissaggā ca pācitti, hotīti pariyāputā..</p>

<p rend="hangnum" n="892"><hi rend="paranum">892</hi><hi rend="dot">.</hi></p>

<p rend="gatha1"> avassutassa hatthamhā, sayaṃ vāpi avassutā.</p>

<p rend="gathalast">hoti thullaccayaṃ tassā, bhojanaṃ paṭigaṇhato..</p>

<p rend="hangnum" n="893"><hi rend="paranum">893</hi><hi rend="dot">.</hi></p>

<p rend="gatha1"> kati <pb ed="V" n="0.0343"/> ñatticatutthena, vuttā sammutiyo idha?</p>

<p rend="gathalast">ekā eva panuddiṭṭhā, bhikkhunovādasammuti..</p>

<p rend="hangnum" n="894"><hi rend="paranum">894</hi><hi rend="dot">.</hi></p>

<p rend="gatha1"> kati dhaññarasā vuttā, vikāle kappiyā pana?</p>

<p rend="gathalast">loṇasovīrakaṃ ekaṃ, vikāle kappiyaṃ mataṃ..</p>

<p rend="hangnum" n="895"><hi rend="paranum">895</hi><hi rend="dot">.</hi></p>

<p rend="gatha1"> kati pārājikā kāyā, kati saṃvāsabhūmiyo?</p>

<p rend="gathalast">ratticchedo katīnaṃ tu, paññattā dvaṅgulā kati?</p>

<p rend="hangnum" n="896"><hi rend="paranum">896</hi><hi rend="dot">.</hi></p>

<p rend="gatha1"> pārājikāni kāyamhā, dve dve saṃvāsabhūmiyo.</p>

<p rend="gathalast">ratticchedo duvinnaṃ tu, paññattā dvaṅgulā duve..</p>

<p rend="hangnum" n="897"><hi rend="paranum">897</hi><hi rend="dot">.</hi></p>

<p rend="gatha1"> paṭhamantimavatthuñca, kāyasaṃsaggajampi ca.</p>

<p rend="gathalast">pārājikāni kāyamhā, ime dve pana jāyare..</p>

<p rend="hangnum" n="898"><hi rend="paranum">898</hi><hi rend="dot">.</hi></p>

<p rend="gatha1"> samānasaṃvāsakabhūmi ekā.</p>

<p rend="gatha2">tatheva nānāpadapubbikā ca.</p>

<p rend="gatha3">dve eva saṃvāsakabhūmiyo hi.</p>

<p rend="gathalast">mahesinā kāruṇikena vuttā..</p>

<p rend="hangnum" n="899"><hi rend="paranum">899</hi><hi rend="dot">.</hi></p>

<p rend="gatha1"> pārivāsikabhikkhussa<pb ed="M" n="0.0389"/>, tathā mānattacārino.</p>

<p rend="gathalast">ratticchedo duvinnaṃ tu, dvayātītena dīpito..</p>

<p rend="hangnum" n="900"><hi rend="paranum">900</hi><hi rend="dot">.</hi></p>

<p rend="gatha1"> dvaṅgulapabbaparamaṃ, ādātabbaṃ, tatheva ca.</p>

<p rend="gathalast">dvaṅgulaṃ vā dumāsaṃ vā, paññattā dvaṅgulā duve..</p>

<p rend="hangnum" n="901"><hi rend="paranum">901</hi><hi rend="dot">.</hi></p>

<p rend="gatha1"> kati pāṇātipātasmiṃ, vācā pārājikā kati?</p>

<p rend="gathalast">kati obhāsane vuttā, sañcaritte tathā kati?</p>

<p rend="hangnum" n="902"><hi rend="paranum">902</hi><hi rend="dot">.</hi></p>

<p rend="gatha1"> tisso pāṇātipātasmiṃ.</p>

<p rend="gatha2">vācā pārājikā tayo.</p>

<p rend="gatha3">obhāsane tayo vuttā.</p>

<p rend="gathalast">sañcaritte tathā tayo..</p>

<p rend="hangnum" n="903"><hi rend="paranum">903</hi><hi rend="dot">.</hi></p>

<p rend="gatha1"> anodissakamopāte, khate marati mānuso.</p>

<p rend="gathalast">pārājikaṃ siyā, yakkhe, pete thullaccayaṃ mate..</p>

<p rend="hangnum" n="904"><hi rend="paranum">904</hi><hi rend="dot">.</hi></p>

<p rend="gatha1"> tiracchānagate tattha, mate pācittiyaṃ vade.</p>

<p rend="gathalast">imā pāṇātipātasmiṃ, tisso āpattiyo siyuṃ..</p>

<p rend="hangnum" n="905"><hi rend="paranum">905</hi><hi rend="dot">.</hi></p>

<p rend="gatha1"> manussamāraṇādinnā-dānamāṇattiyāpi <pb ed="V" n="0.0344"/> ca.</p>

<p rend="gathalast">manussuttaridhammañca, vadato vācikā tayo..</p>

<p rend="hangnum" n="906"><hi rend="paranum">906</hi><hi rend="dot">.</hi></p>

<p rend="gatha1"> maggadvayaṃ panodissa, vaṇṇādibhaṇane garuṃ.</p>

<p rend="gathalast">thullaccayaṃ panodissa, ubbhajāṇumadhakkhakaṃ..</p>

<p rend="hangnum" n="907"><hi rend="paranum">907</hi><hi rend="dot">.</hi></p>

<p rend="gatha1"> ubbhakkhakamadhojāṇu-mādissa bhaṇato pana.</p>

<p rend="gathalast">dukkaṭaṃ pana niddiṭṭhaṃ, tisso obhāsanā yimā..</p>

<p rend="hangnum" n="908"><hi rend="paranum">908</hi><hi rend="dot">.</hi></p>

<p rend="gatha1"> paṭiggaṇhanatādīhi, tīhi saṅghādisesatā.</p>

<p rend="gathalast">dvīhi thullaccayaṃ vuttaṃ, ekena pana dukkaṭaṃ..</p>

<p rend="hangnum" n="909"><hi rend="paranum">909</hi><hi rend="dot">.</hi></p>

<p rend="gatha1"> chindato kati āpatti, chaḍḍitappaccayā kati?</p>

<p rend="gathalast">chindantassa tu tissova, pañca chaḍḍitapaccayā..</p>

<p rend="hangnum" n="910"><hi rend="paranum">910</hi><hi rend="dot">.</hi></p>

<p rend="gatha1"> hoti pārājikaṃ tassa, chindantassa vanappatiṃ.</p>

<p rend="gathalast">bhūtagāmaṃ tu pācitti, aṅgajātaṃ tu thullatā..</p>

<p rend="hangnum" n="911"><hi rend="paranum">911</hi><hi rend="dot">.</hi></p>

<p rend="gatha1"> visaṃ <pb ed="M" n="0.0390"/> chaḍḍetyanodissa, manusso marati tena ce.</p>

<p rend="gathalast">pārājikaṃ, mate yakkhe, pete thullaccayaṃ siyā..</p>

<p rend="hangnum" n="912"><hi rend="paranum">912</hi><hi rend="dot">.</hi></p>

<p rend="gatha1"> tiracchāne tu pācitti, visaṭṭhichaḍḍane garuṃ.</p>

<p rend="gathalast">harituccārapassāva-chaḍḍane dukkaṭaṃ mataṃ..</p>

<p rend="hangnum" n="913"><hi rend="paranum">913</hi><hi rend="dot">.</hi></p>

<p rend="gatha1"> gacchato katidhāpatti, ṭhitassa kati me vada?</p>

<p rend="gathalast">kati honti nisinnassa, nipannassāpi kittakā?</p>

<p rend="hangnum" n="914"><hi rend="paranum">914</hi><hi rend="dot">.</hi></p>

<p rend="gatha1"> gacchantassa catassova, ṭhitassāpi ca tattakā.</p>

<p rend="gathalast">nisinnassa catassova, nipannassāpi tattakā..</p>

<p rend="hangnum" n="915"><hi rend="paranum">915</hi><hi rend="dot">.</hi></p>

<p rend="gatha1"> bhikkhu bhikkhuniyā saddhiṃ, saṃvidhāne tu dukkaṭaṃ.</p>

<p rend="gathalast">pācittaññassa gāmassa, upacārokkame siyā..</p>

<p rend="hangnum" n="916"><hi rend="paranum">916</hi><hi rend="dot">.</hi></p>

<p rend="gatha1"> thullaccayaṃ parikkhitte, gāmasmiṃ paṭhame pade.</p>

<p rend="gathalast">garukaṃ dutiye hoti, gāmantaraṃ vajantiyā..</p>

<p rend="hangnum" n="917"><hi rend="paranum">917</hi><hi rend="dot">.</hi></p>

<p rend="gatha1"> paṭicchanne panokāse, bhikkhunī mittasanthavā.</p>

<p rend="gathalast">posassa hatthapāse tu, pācitti yadi tiṭṭhati..</p>

<p rend="hangnum" n="918"><hi rend="paranum">918</hi><hi rend="dot">.</hi></p>

<p rend="gatha1"> hatthapāsaṃ jahitvāna, sace tiṭṭhati dukkaṭaṃ.</p>

<p rend="gathalast">aruṇuggamane kāle, dutiyā hatthapāsakaṃ..</p>

<p rend="hangnum" n="919"><hi rend="paranum">919</hi><hi rend="dot">.</hi></p>

<p rend="gatha1"> hitvā <pb ed="V" n="0.0345"/> tiṭṭhantiyā tassā, thullaccayamudīritaṃ.</p>

<p rend="gathalast">hitvā tiṭṭhati ce tassā, hoti saṅghādisesatā..</p>

<p rend="hangnum" n="920"><hi rend="paranum">920</hi><hi rend="dot">.</hi></p>

<p rend="gatha1"> nisinnāya catassova, nipannāyāpi tattakā.</p>

<p rend="gathalast">honti vuttappakārāva, viññeyyā vinayaññunā..</p>

<p rend="hangnum" n="921"><hi rend="paranum">921</hi><hi rend="dot">.</hi></p>

<p rend="gatha1"> yāvatatiyake vuttā, kati āpattiyo vada?</p>

<p rend="gathalast">yāvatatiyake vuttā, tisso āpattiyo suṇa..</p>

<p rend="hangnum" n="922"><hi rend="paranum">922</hi><hi rend="dot">.</hi></p>

<p rend="gatha1"> phuse pārājikāpattiṃ, ukkhittassānuvattikā.</p>

<p rend="gathalast">saṅghādisesatā saṅgha-bhedakassānuvattino..</p>

<p rend="hangnum" n="923"><hi rend="paranum">923</hi><hi rend="dot">.</hi></p>

<p rend="gatha1"> anissagge tu pācitti, pāpikāya ca diṭṭhiyā.</p>

<p rend="gathalast">yāvatatiyake tisso, honti āpattiyo imā..</p>

<p rend="hangnum" n="924"><hi rend="paranum">924</hi><hi rend="dot">.</hi></p>

<p rend="gatha1"> khādato <pb ed="M" n="0.0391"/> kati niddiṭṭhā, bhojanappaccayā kati?</p>

<p rend="gathalast">khādato pana tissova, pañca bhojanakāraṇā..</p>

<p rend="hangnum" n="925"><hi rend="paranum">925</hi><hi rend="dot">.</hi></p>

<p rend="gatha1"> thullaccayaṃ manussānaṃ, maṃsaṃ khādati, dukkaṭaṃ.</p>

<p rend="gathalast">sesakānaṃ tu, pācitti, lasuṇaṃ bhakkhayantiyā..</p>

<p rend="hangnum" n="926"><hi rend="paranum">926</hi><hi rend="dot">.</hi></p>

<p rend="gatha1"> avassutassa posassa, hatthato hi avassutā.</p>

<p rend="gathalast">gahetvā bhojanaṃ kiñci, sabbaṃ maṃsaṃ akappiyaṃ..</p>

<p rend="hangnum" n="927"><hi rend="paranum">927</hi><hi rend="dot">.</hi></p>

<p rend="gatha1"> viññāpetvāna attatthaṃ, gahetvā bhojanampi ca.</p>

<p rend="gathalast">lasuṇampi ca missetvā, ekatajjhoharantiyā..</p>

<p rend="hangnum" n="928"><hi rend="paranum">928</hi><hi rend="dot">.</hi></p>

<p rend="gatha1"> thullaccayañca pācitti, pāṭidesaniyampi ca.</p>

<p rend="gathalast">dukkaṭaṃ garukañcāti, pañca āpattiyo siyuṃ..</p>

<p rend="hangnum" n="929"><hi rend="paranum">929</hi><hi rend="dot">.</hi></p>

<p rend="gatha1"> olokentassa niddiṭṭhā, kati āpattiyo vada?</p>

<p rend="gathalast">olokentassa niddiṭṭhā, ekāpatti mahesinā..</p>

<p rend="hangnum" n="930"><hi rend="paranum">930</hi><hi rend="dot">.</hi></p>

<p rend="gatha1"> dukkaṭaṃ rattacittena, aṅgajātaṃ panitthiyā.</p>

<p rend="gathalast">olokentassa vā vuttaṃ, mukhaṃ bhikkhaṃ dadantiyā..</p>

<p rend="hangnum" n="931"><hi rend="paranum">931</hi><hi rend="dot">.</hi></p>

<p rend="gatha1"> kati ukkhittakā vuttā, sammāvattanakā kati?</p>

<p rend="gathalast">tayo ukkhittakā vuttā, tecattālīsa vattanā..</p>

<p rend="hangnum" n="932"><hi rend="paranum">932</hi><hi rend="dot">.</hi></p>

<p rend="gatha1"> adassanappaṭīkamme, āpannāpattiyā duve.</p>

<p rend="gathalast">eko appaṭinissagge, pāpikāya ca diṭṭhiyā..</p>

<p rend="hangnum" n="933"><hi rend="paranum">933</hi><hi rend="dot">.</hi></p>

<p rend="gatha1"> kati <pb ed="V" n="0.0346"/> nāsitakā vuttā, katīnaṃ ekavācikā?</p>

<p rend="gathalast">tayo nāsitakā vuttā, tiṇṇannaṃ ekavācikā..</p>

<p rend="hangnum" n="934"><hi rend="paranum">934</hi><hi rend="dot">.</hi></p>

<p rend="gatha1"> mettiyā dūsako ceva, kaṇṭakoti tayo ime.</p>

<p rend="gathalast">liṅgasaṃvāsadaṇḍehi, nāsitā hi yathākkamaṃ..</p>

<p rend="hangnum" n="935"><hi rend="paranum">935</hi><hi rend="dot">.</hi></p>

<p rend="gatha1"> ekupajjhāyakeneva, ekenācariyena ca.</p>

<p rend="gathalast">dve tayo anusāvetuṃ, vaṭṭatīti ca niddise..</p>

<p rend="hangnum" n="936"><hi rend="paranum">936</hi><hi rend="dot">.</hi></p>

<p rend="gatha1"> ñattiyā kappanā ceva, tathā vippakatampi ca.</p>

<p rend="gathalast">atītakaraṇañceti, tayo kammassa saṅgahā..</p>

<p rend="hangnum" n="937"><hi rend="paranum">937</hi><hi rend="dot">.</hi></p>

<p rend="gatha1"> <hi rend="bold">ñattiyā</hi> <pb ed="M" n="0.0392"/> <hi rend="bold">kappanā</hi> nāma, ‘‘dadeyya’’ccevamādikā.</p>

<p rend="gathalast">‘‘deti saṅgho, karotī’’ti, ādi <hi rend="bold">vippakataṃ</hi> siyā..</p>

<p rend="hangnum" n="938"><hi rend="paranum">938</hi><hi rend="dot">.</hi></p>

<p rend="gatha1"> ‘‘dinnaṃ, kataṃ’’ paniccādi, <hi rend="bold">atītakaraṇaṃ</hi> siyā.</p>

<p rend="gathalast">saṅgayhanti hi sabbāni, kammānetehi tīhipi..</p>

<p rend="hangnum" n="939"><hi rend="paranum">939</hi><hi rend="dot">.</hi></p>

<p rend="gatha1"> saṅghe salākagāhena, kammenapi ca kevalaṃ.</p>

<p rend="gathalast">kāraṇehi pana dvīhi, saṅgho bhijjati, naññathā..</p>

<p rend="hangnum" n="940"><hi rend="paranum">940</hi><hi rend="dot">.</hi></p>

<p rend="gatha1"> saṅghabhedakabhikkhussa, tassa pārājikaṃ siyā.</p>

<p rend="gathalast">anuvattakabhikkhūnaṃ, thullaccayamudīritaṃ..</p>

<p rend="hangnum" n="941"><hi rend="paranum">941</hi><hi rend="dot">.</hi></p>

<p rend="gatha1"> payuttāyuttavācāya, kati āpattiyo phuse?</p>

<p rend="gathalast">payuttāyuttavācāya, cha panāpattiyo phuse..</p>

<p rend="hangnum" n="942"><hi rend="paranum">942</hi><hi rend="dot">.</hi></p>

<p rend="gatha1"> ājīvahetu pāpiccho, icchāpakatamānaso.</p>

<p rend="gathalast">asantaṃ uttariṃ dhammaṃ, ullapanto parājito..</p>

<p rend="hangnum" n="943"><hi rend="paranum">943</hi><hi rend="dot">.</hi></p>

<p rend="gatha1"> sañcarittaṃ samāpanne, tathā saṅghādisesatā.</p>

<p rend="gathalast">yo te vasati ārāme, vadaṃ thullaccayaṃ phuse..</p>

<p rend="hangnum" n="944"><hi rend="paranum">944</hi><hi rend="dot">.</hi></p>

<p rend="gatha1"> viññāpetvā paṇītaṃ tu, bhojanaṃ bhikkhu bhuñjati.</p>

<p rend="gathalast">pācitti bhikkhuniyā ce, pāṭidesaniyaṃ siyā..</p>

<p rend="hangnum" n="945"><hi rend="paranum">945</hi><hi rend="dot">.</hi></p>

<p rend="gatha1"> viññāpetvāna sūpaṃ vā, odanaṃ vā anāmayo.</p>

<p rend="gathalast">bhikkhu bhuñjati ce tassa, hoti āpatti dukkaṭaṃ..</p>

<p rend="hangnum" n="946"><hi rend="paranum">946</hi><hi rend="dot">.</hi></p>

<p rend="gatha1"> dasasatāni rattīnaṃ, chādetvāpattiyo pana.</p>

<p rend="gathalast">dasa rattiyo vasitvāna, mucceyya pārivāsiko..</p>

<p rend="hangnum" n="947"><hi rend="paranum">947</hi><hi rend="dot">.</hi></p>

<p rend="gatha1"> pārājikāni <pb ed="V" n="0.0347"/> aṭṭheva, tevīsa garukā pana.</p>

<p rend="gathalast">dveyevāniyatā vuttā, buddhenādiccabandhunā..</p>

<p rend="hangnum" n="948"><hi rend="paranum">948</hi><hi rend="dot">.</hi></p>

<p rend="gatha1"> nissaggiyāni vuttāni, dvecattālīsa honti hi.</p>

<p rend="gathalast">honti pācittiyā sabbā, aṭṭhāsītisataṃ pana..</p>

<p rend="hangnum" n="949"><hi rend="paranum">949</hi><hi rend="dot">.</hi></p>

<p rend="gatha1"> pāṭidesaniyā <pb ed="M" n="0.0393"/> vuttā, dvādaseva mahesinā.</p>

<p rend="gathalast">vuttā pana susikkhena, pañcasattati sekhiyā..</p>

<p rend="hangnum" n="950"><hi rend="paranum">950</hi><hi rend="dot">.</hi></p>

<p rend="gatha1"> paññattāni supaññena, gotamena yasassinā.</p>

<p rend="gathalast">bhavanti pana sabbāni, aḍḍhuḍḍhāni satāni hi..</p>

<p rend="hangnum" n="951"><hi rend="paranum">951</hi><hi rend="dot">.</hi></p>

<p rend="gatha1"> yo panetesu vattabbo.</p>

<p rend="gatha2">sārabhūto vinicchayo.</p>

<p rend="gatha3">so mayā sakalo vutto.</p>

<p rend="gathalast">samāseneva sabbathā..</p>

<p rend="hangnum" n="952"><hi rend="paranum">952</hi><hi rend="dot">.</hi></p>

<p rend="gatha1"> mayā suṭṭhu vicāretvā, pāḷiaṭṭhakathānayaṃ.</p>

<p rend="gathalast">katattā ādaraṃ katvā, uggahetabbamevidaṃ..</p>

<p rend="hangnum" n="953"><hi rend="paranum">953</hi><hi rend="dot">.</hi></p>

<p rend="gatha1"> atthe akkharabandhe vā, viññāsassa kamepi vā.</p>

<p rend="gathalast">kaṅkhā tasmā na kātabbā, kātabbā bahumānatā..</p>

<p rend="hangnum" n="954"><hi rend="paranum">954</hi><hi rend="dot">.</hi></p>

<p rend="gatha1"> sauttaraṃ yo jānāti.</p>

<p rend="gatha2">vinayassa vinicchayaṃ.</p>

<p rend="gatha3">nissayaṃ so vimuñcitvā.</p>

<p rend="gathalast">yathākāmaṅgamo siyā..</p>

<p rend="hangnum" n="955"><hi rend="paranum">955</hi><hi rend="dot">.</hi></p>

<p rend="gatha1"> nissayaṃ dātukāmena, savibhaṅgaṃ samātikaṃ.</p>

<p rend="gathalast">suṭṭhu vācuggataṃ katvā, ñatvā dātabbamevidaṃ..</p>

<p rend="hangnum" n="956"><hi rend="paranum">956</hi><hi rend="dot">.</hi></p>

<p rend="gatha1"> imaṃ paṭhati cinteti, suṇāti paripucchati.</p>

<p rend="gathalast">vāceti ca paraṃ niccaṃ, atthaṃ upaparikkhati..</p>

<p rend="hangnum" n="957"><hi rend="paranum">957</hi><hi rend="dot">.</hi></p>

<p rend="gatha1"> yo tassa pana bhikkhussa, atthā vinayanissitā.</p>

<p rend="gathalast">upaṭṭhahanti sabbeva, hatthe āmalakaṃ viya..</p>

<p rend="hangnum" n="958"><hi rend="paranum">958</hi><hi rend="dot">.</hi></p>

<p rend="gatha1"> imaṃ paramamuttaraṃ uttaraṃ.</p>

<p rend="gatha2">naro hamatasāgaraṃ sāgaraṃ.</p>

<p rend="gatha3">abuddhijanasāradaṃ <pb ed="V" n="0.0348"/> sāradaṃ.</p>

<p rend="gathalast">siyā vinayapārago pārago..</p>

<p rend="hangnum" n="959"><hi rend="paranum">959</hi><hi rend="dot">.</hi></p>

<p rend="gatha1"> ato <pb ed="M" n="0.0394"/> hi niccaṃ imamuttamaṃ tamaṃ.</p>

<p rend="gatha2">vidhūya sikkhe guṇasaṃhitaṃ hitaṃ.</p>

<p rend="gatha3">naro hi sakkaccavapūrato rato.</p>

<p rend="gathalast">sukhassa sabbaṅgaṇakammadaṃ padaṃ..</p>

<p rend="hangnum" n="960"><hi rend="paranum">960</hi><hi rend="dot">.</hi></p>

<p rend="gatha1"> vinaye paṭubhāvakare parame.</p>

<p rend="gatha2">piṭake paṭutaṃ abhipatthayatā.</p>

<p rend="gatha3">vidhinā paṭunā paṭunā yatinā.</p>

<p rend="gathalast">pariyāpuṇitabbamidaṃ satataṃ..</p>

<p rend="subhead">nigamanakathā</p>

<p rend="hangnum" n="961"><hi rend="paranum">961</hi><hi rend="dot">.</hi></p>

<p rend="gatha1"> racito <hi rend="bold">buddhadattena,</hi> suddhacittena dhīmatā.</p>

<p rend="gathalast">suciraṭṭhitikāmena, sāsanassa mahesino..</p>

<p rend="hangnum" n="962"><hi rend="paranum">962</hi><hi rend="dot">.</hi></p>

<p rend="gatha1"> antarenantarāyaṃ tu, yathā siddhimupāgato.</p>

<p rend="gathalast">atthato ganthato ceva, uttaroyamanuttaro..</p>

<p rend="hangnum" n="963"><hi rend="paranum">963</hi><hi rend="dot">.</hi></p>

<p rend="gatha1"> tathā sijjhantu saṅkappā, sattānaṃ dhammasaṃyutā.</p>

<p rend="gathalast">rājā pātu mahiṃ sammā, kāle devo pavassatu..</p>

<p rend="hangnum" n="964"><hi rend="paranum">964</hi><hi rend="dot">.</hi></p>

<p rend="gatha1"> yāva tiṭṭhati selindo, yāva cando virocati.</p>

<p rend="gathalast">tāva tiṭṭhatu saddhammo, gotamassa mahesino..</p>

<p rend="hangnum" n="965"><hi rend="paranum">965</hi><hi rend="dot">.</hi></p>

<p rend="gatha1"> khantisoraccasosīlya-buddhisaddhādayādayo.</p>

<p rend="gathalast">patiṭṭhitā guṇā yasmiṃ, ratanānīva sāgare..</p>

<p rend="hangnum" n="966"><hi rend="paranum">966</hi><hi rend="dot">.</hi></p>

<p rend="gatha1"> vinayācārayuttena, tena sakkacca sādaraṃ.</p>

<p rend="gathalast">yācito <hi rend="bold">saṅghapālena,</hi> therena thiracetasā..</p>

<p rend="hangnum" n="967"><hi rend="paranum">967</hi><hi rend="dot">.</hi></p>

<p rend="gatha1"> suciraṭṭhitikāmena<pb ed="V" n="0.0349"/>, vinayassa mahesino.</p>

<p rend="gathalast">bhikkhūnaṃ pāṭavatthāya, vinayassa vinicchaye..</p>

<p rend="hangnum" n="968"><hi rend="paranum">968</hi><hi rend="dot">.</hi></p>

<p rend="gatha1"> akāsiṃ <pb ed="M" n="0.0395"/> paramaṃ etaṃ, <hi rend="bold">uttaraṃ</hi> nāma nāmato.</p>

<p rend="gathalast">savane sādaraṃ katvā, sikkhitabbo tato ayaṃ..</p>

<p rend="hangnum" n="969"><hi rend="paranum">969</hi><hi rend="dot">.</hi></p>

<p rend="gatha1"> paññāsādhikasaṅkhyāni, navagāthāsatāni hi.</p>

<p rend="gathalast">gaṇanā uttarassāyaṃ, chandasānuṭṭhubhena tu..</p>

<p rend="hangnum" n="970"><hi rend="paranum">970</hi><hi rend="dot">.</hi></p>

<p rend="gatha1"> gāthā catusahassāni, satañca ūnavīsati.</p>

<p rend="gathalast">pamāṇato imā vuttā, vinayassa vinicchayeti..</p>

<p rend="bodytext">iti tambapaṇṇiyena paramaveyyākaraṇena tipiṭakanayavidhikusalena paramakavijanahadayapadumavanavikasanakarena kavivaravasabhena paramaratikaravaramadhuravacanuggārena uragapurena <hi rend="bold">buddhadattena</hi> racito uttaravinicchayo samattoti.</p>

<p rend="centre">uttaravinicchayo niṭṭhito.</p>

</body>
<back></back>
</text>
</TEI.2>
