[page 001]
                         Pātimokkhaṁ
                      bhikkhupātimokkhapāli
                         -------
                      pubbakaraṇapubbakiccaṁ
        namo tassa bhagavato arahato sammāsambuddhassa.
      Suṇātu me bhante saṅgho yadi saṅghassa pattakallaṁ ahaṁ
  [āyasmantaṁ itthannāmaṁ] vinayaṁ puccheyyaṁ.
        Namo tassa bhagavato arahato sammāsambuddhassa.
      Suṇātu me bhante saṅgho yadi saṅghassa pattakallaṁ ahaṁ
  [āyasmatā itthannāmena] vinayaṁ puṭṭho visajjeyyaṁ.
        Sammajjanī padīpo ca udakaṁ āsanena ca
        uposathassa etāni pubbakaraṇanti vuccati.
      Ukāsa sammajjanī. Sammajjanakaraṇañca. Padīpo ca.
  Padīpaujjalanañca idāni suriyālokassa atthitāya padīpakiccaṁ
  natthi. Udakaṁ āsanena ca. Āsanena saha
  pānīyaparibhojanīyaupaṭṭhapanañca. Uposathassa etāni pubbakaraṇanti vuccati.
  Etāni cattāri vattāni sammajjanakaraṇādīni saṅghasannipātato
  paṭhmaṁ kabtabbattā uposathassa uposathakammassa pubbakaraṇanti
  vuccati pubbakaraṇānīti akkhātāni.
        Chandapārisuddhi utukkhānaṁ bhikkhugaṇanā ca ovādo
        uposathassa etāni pubbakiccanti vuccati.
-------------------------------------------------
[page 002]
      Chandapārisuddhi. Chandārahānaṁ bhikkhūnaṁ chandapārisuddhiāharaṇaṁ
  tañca idha natthi. Utukkhānaṁ. Hemantādīnaṁ tiṇṇaṁ utūnaṁ ettakaṁ
  atikkantaṁ ettakaṁ avasiṭṭhanti evaṁ utuācikkhanaṁ utūnīdha pana
  sāsane hemantagimhavassānānaṁ vasena tīṇi honti ayaṁ [hemantautu]
  asmiñca utumhi [aṭṭha] uposathā iminā pakkhena eko uposatho
  sampatto [eko uposatho atikkanto] [cha uposathā avasiṭṭhā].
  Bhikkhugaṇanā ca. Imasmiṁ uposathagge ettakā bhikkhū sannipatitāti
  bhikkhūnaṁ gaṇanā imasmiṁ pana uposathagge [ettakā] bhikkhū sannipatitā
  honti. Ovādo. Bhikkhunīnaṁ ovādo dātabbo idāni pana
  tāsaṁ natthitāya so ca ovādo idha natthi. Uposathassa etāni
  pubbakiccanti vuccati. Etāni pañca kammāni chandāharaṇādīni
  pātimokkhuddesato paṭhamaṁ kattabbattā uposathassa uposathakammassa
  pubbakiccanti vuccati pubbakiccānīti akkhātāni.
            Uposatho yāvatikā ca bhikkhū kammappattā
            sabhāgāpattiyo ca na vijjanti
            vajjanīyā ca puggalā tasmiṁ na honti
            pattakallanti vuccati.
      Uposatho. Tīsu uposathadivasesu cātuddasīpaṇṇarasīsāmaggīsu
  yokoci divaso ajja panuposatho [paṇṇaraso]. Yāvatikā ca bhikkhū
  kammappattā. Yattakā bhikkhū tassa uposathakammassa pattā yuttā
  anurūpā sabbantimena paricchedena cattāro bhikkhū pakatattā saṅghena
-------------------------------------------------
[page 003]
  Anukkhittā te ca kho hatthapāsaṁ avijjahitvā ekasīmāyaṁ ṭhitā.
  Sabhāgāpattiyo ca na vijjanti. Vikālabhojanādivatthusabhāgāpattiyo
  ca na vijjanti. Vajjanīyā ca puggalā tasmiṁ na honti.
  Gahaṭṭhapaṇḍakādayo ekavīsati vajjanīyapuggalā hatthapāsato bahikaraṇavasena
  vajjetabbā tasmiṁ na honti. Pattakallanti vuccati. Saṅghassa
  uposathakammaṁ imehi catūhi lakkhaṇehi saṅgahitaṁ pattakallanti vuccati
  pattakālavantanti akkhātaṁ.
     Pubbakaraṇapubbakiccāni samāpetvā 1- desitāpattikassa 2- samaggassa 2-
  bhikkhusaṅghassa anumatiyā pātimokkhaṁ uddisituṁ ārādhanaṁ 3- karomi 4-.
                   ------------------

  *  *  *  *  *  *
  Footnote: 1 Ma. samādapetvā. 2. imassa nisinnassātipi pāṭho.
  3. ajjhesanantipi pāṭho. 4. Ma. karoma.
-------------------------------------------------
[page 004]
                         Ñattikammaṁ
      namo tassa bhagavato arahato sammāsambuddhassa.
      Suṇātu me bhante saṅgho ajjuposatho [paṇṇaraso] yadi
  saṅghassa pattakallaṁ saṅgho uposathaṁ kareyya pātimokkhaṁ
  uddiseyya.
                       -----------
                        Nidānuddeso
      kiṁ saṅghassa pubbakiccaṁ pārisuddhiṁ āyasmanto ārocetha
  pātimokkhaṁ uddisissāmi taṁ sabbeva santā sādhukaṁ suṇoma manasikaroma
  yassa siyā āpatti so āvikareyya asantiyā āpattiyā
  tuṇhī bhavitabbaṁ tuṇhībhāvena kho panāyasmante parisuddhāti vedissāma
  yathā kho pana paccekapuṭṭhassa veyyākaraṇaṁ hoti evamevaṁ 1- evarūpāya
  parisāya yāvatatiyaṁ anussāvitaṁ 2- hoti yo pana bhikkhu yāvatatiyaṁ
  anussāviyamāne 2- saramāno santiṁ āpattiṁ nāvikareyya
  sampajānamusāvādassa hoti sampajānamusāvādo kho panāyasmanto
  antarāyiko dhammo vutto bhagavatā tasmā saramānena bhikkhunā āpannena
  visuddhāpekkhena santī āpatti āvikātabbā āvikatā hissa phāsu
  hoti.
      Uddiṭṭhaṁ kho āyasmanto nidānaṁ tatthāyasmante pucchāmi
  kaccittha parisuddhā dutiyampi pucchāmi kaccittha parisuddhā tatiyampi

  *  *  *  *  *  *
  Footnote: 1. Ma. evameva. 2. Ma. anusāvitaṁ-anusāviyamāne.
-------------------------------------------------
[page 005]
  Pucchāmi kaccittha parisuddhā parisuddhetthāyasmanto tasmā tuṇhī
  evametaṁ dhārayāmi 1-.
                     Nidānuddeso paṭhamo
                       ----------
                       pārājikuddeso
      tatrime cattāro pārājikā dhammā uddesaṁ āgacchanti
       [1] 1. Yo pana bhikkhu bhikkhūnaṁ sikkhāsājīvasamāpanno sikkhaṁ
  apaccakkhāya dubbalyaṁ anāvikatvā methunaṁ dhammaṁ paṭiseveyya antamaso
  tiracchānagatāyapi pārājiko hoti asaṁvāso. 24.
      [2] 2. Yo pana bhikkhu gāmā vā araññā vā adinnaṁ
  theyyasaṅkhātaṁ ādiyeyya yathārūpe adinnādāne rājāno
  coraṁ gahetvā haneyyuṁ vā bandheyyuṁ vā pabbājeyyuṁ vā corosi
  bālosi mūḷhosi thenosīti tathārūpaṁ bhikkhu adinnaṁ ādiyamāno
  ayampi pārājiko hoti asaṁvāso. 84.
      [3] 3. Yo pana bhikkhu sañcicca manussaviggahaṁ jīvitā
  voropeyya satthahārakaṁ vāssa pariyeseyya maraṇavaṇṇaṁ vā
  saṁvaṇṇeyya maraṇāya vā samādapeyya ambho purisa kiṁ tuyhiminā
  pāpakena dujjīvitena matante jīvitā seyyoti iti cittamano
  cittasaṅkappo anekapariyāyena maraṇavaṇṇaṁ vā saṁvaṇṇeyya maraṇāya
  vā samādapeyya ayampi pārājiko hoti asaṁvāso. 181.

  *  *  *  *  *  *
  Footnote: 1 Ma. vi-mahāvibhaṅga. dhārayāmīti.
-------------------------------------------------
[page 006]
      [4] 4. Yo pana bhikkhu anabhijānaṁ uttarimanussadhammaṁ attūpanāyikaṁ
  alamariyañāṇadassanaṁ samudācareyya iti jānāmi iti passāmīti tato
  aparena samayena samanuggāhiyamāno vā asamanuggāhiyamāno vā
  āpanno visuddhāpekkho evaṁ vadeyya ajānamevaṁ āvuso avacaṁ
  jānāmi apassaṁ passāmi tucchaṁ musā vilapinti aññatra adhimānā
  ayampi pārājiko hoti asaṁvāso. 233.
      Uddiṭṭhā kho āyasmanto cattāro pārājikā dhammā yesaṁ
  bhikkhu aññataraṁ vā aññataraṁ vā āpajjitvā na labhati bhikkhūhi
  saddhiṁ saṁvāsaṁ yathā pure tathā pacchā pārājiko hoti asaṁvāso
  tatthāyasmante pucchāmi kaccittha parisuddhā dutiyampi pucchāmi
  kaccittha parisuddhā tatiyampi pucchāmi kaccittha parisuddhā
  parisuddhetthāyasmanto tasmā tuṇhī evametaṁ dhārayāmi 1-. 301.
                    Pārājikuddeso dutiyo
                       ----------
                      saṅghādisesuddeso
      ime kho panāyasmanto terasa saṅghādisesā dhammā
  uddesaṁ āgacchanti.
      [5] 1. Sañcetanikā sukkavisaṭṭhi aññatra supinantā
  saṅghādiseso. 303.

  *  *  *  *  *  *
  Footnote: 1. Ma. vi-mahāvibhaṅga. dhārayāmīti.
-------------------------------------------------
[page 007]
      [6] 2. Yo pana bhikkhu otiṇṇo vipariṇatena cittena
  mātugāmena saddhiṁ kāyasaṁsaggaṁ samāpajjeyya hatthagāhaṁ vā
  veṇigāhaṁ vā aññatarassa vā aññatarassa vā aṅgassa
  parāmasanaṁ saṅghādiseso. 376.
      [7] 3. Yo pana bhikkhu otiṇṇo vipariṇatena cittena
  mātugāmaṁ duṭṭhullāhi vācāhi obhāseyya yathātaṁ yuvā yuvatiṁ
  methunūpasañhitāhi saṅghādiseso. 398.
      [8] 4. Yo pana bhikkhu otiṇṇo vipariṇatena cittena
  mātugāmassa santike attakāmapāricariyāya vaṇṇaṁ bhāseyya etadaggaṁ
  bhagini pāricariyānaṁ yā mādisaṁ sīlavantaṁ kalyāṇadhammaṁ brahmacāriṁ
  etena dhammena paricareyyāti methunūpasañhitena saṅghādiseso. 415.
      [9] 5. Yo pana bhikkhu sañcarittaṁ samāpajjeyya itthiyā
  vā purisamatiṁ purisassa vā itthīmatiṁ jāyattane vā jārattane vā
  antamaso taṅkhaṇikāyapi saṅghādiseso. 427.
      [10] 6. Saññācikāya pana bhikkhunā kuṭiṁ kārayamānena
  assāmikaṁ attuddesaṁ pamāṇikā kāretabbā tatridaṁ pamāṇaṁ
  dīghaso dvādasa vidatthiyo sugatavidatthiyā tiriyaṁ sattantarā bhikkhū
  abhinetabbā vatthudesanāya tehi bhikkhūhi vatthuṁ 1- desetabbaṁ anārambhaṁ
  saparikkamanaṁ sārambhe ce bhikkhu vatthusmiṁ aparikkamane

  *  *  *  *  *  *
  Footnote: 1. Ma. vatthu.
-------------------------------------------------
[page 008]
  Saññācikāya kuṭiṁ kāreyya bhikkhū vā anabhineyya vatthudesanāya pamāṇaṁ
  vā atikkāmeyya saṅghādiseso. 501.
      [11] 7. Mahallakampana 1- bhikkhunā vihāraṁ kārayamānena
  sassāmikaṁ attuddesaṁ bhikkhū abhinetabbā vatthudesanāya tehi
  bhikkhūhi vatthuṁ 2- desetabbaṁ anārambhaṁ saparikkamanaṁ sārambhe ce
  bhikkhu vatthusmiṁ aparikkamane mahallakaṁ vihāraṁ kāreyya bhikkhū vā
  anabhineyya vatthudesanāya saṅghādiseso. 522.
      [12] 8. Yo pana bhikkhu bhikkhuṁ duṭṭho doso appatīto
  amūlakena pārājikena dhammena anuddhaṁ seyya appevanāma naṁ
  imamhā brahmacariyā cāveyyanti tato aparena samayena
  samanuggāhiyamāno vā asamanuggāhiyamāno vā amūlakañceva taṁ
  adhikaraṇaṁ hoti bhikkhu ca dosaṁ patiṭṭhāti saṅghādiseso. 546.
      [13] 9. Yo pana bhikkhu bhikkhuṁ duṭṭho doso appatīto
  aññabhāgiyassa adhikaraṇassa kiñci 3- desaṁ lesamattaṁ upādāya
  pārājikena dhammena anuddhaṁseyya appevanāma naṁ imamhā
  brahmacariyā cāveyyanti tato aparena samayena samanuggāhiyamāno
  vā asamanuggāhiyamāno vā aññabhāgiyañceva taṁ adhikaraṇaṁ hoti
  koci deso lesamatto upādinno bhikkhu ca dosaṁ patiṭṭhāti
  saṅghādiseso. 565.

  *  *  *  *  *  *
  Footnote: 1. Ma. vi-mahāvibhaṅga. mahallakaṁ pana. 2. Ma. vatthu. 3. kañci bhavitabbaṁ.
-------------------------------------------------
[page 009]
      [14] 10. Yo pana bhikkhu samaggassa saṅghassa bhedāya
  parakkameyya bhedanasaṁvattanikaṁ vā adhikaraṇaṁ samādāya paggayha
  tiṭṭheyya so bhikkhu bhikkhūhi evamassa vacanīyo mā āyasmā 1-
  samaggassa saṅghassa bhedāya parakkami bhedanasaṁvattanikaṁ vā adhikaraṇaṁ
  samādāya paggayha aṭṭhāsi sametāyasmā saṅghena samaggo
  hi saṅgho sammodamāno avivadamāno ekuddeso phāsu viharatīti
  evañca so bhikkhu bhikkhūhi vuccamāno tatheva paggaṇheyya so
  bhikkhu bhikkhūhi yāvatatiyaṁ samanubhāsitabbo tassa paṭinissaggāya
  yāvatatiyañace samanubhāsiyamāno taṁ paṭinissajjeyya iccetaṁ kusalaṁ
  no ce paṭinissajjeyya saṅghādiseso. 594.
      [15] 11. Tasseva kho pana bhikkhussa bhikkhū honti
  anuvattakā vaggavādakā eko vā dve vā tayo vā te evaṁ
  vadeyyuṁ mā āyasmanto 2- etaṁ bhikkhuṁ kiñci avacuttha dhammavādī
  ceso bhikkhu vinayavādī ceso bhikkhu amhākañceso bhikkhu
  chandañca ruciñca ādāya voharati jānāti no bhāsati
  amhākampetaṁ khamatīti te bhikkhū bhikkhūhi evamassu vacanīyā mā
  āyasmanto 2- evaṁ avacuttha na ceso bhikkhu dhammavādī na ceso
  bhikkhu vinayavādī mā āyasmantānampi 3- saṅghabhedo rucittha 4-
  sametāyasmantānaṁ saṅghena samaggo hi saṅgho sammodamāno avivadamāno

  *  *  *  *  *  *
  Footnote: 1. Ma. māyasmā. 2. Ma. māyasmanto. 3. Ma. māyasmantānampi.
  4. Ma. vi-mahāvibhaṅga. ruccittha.
-------------------------------------------------
[page 010]
  Ekuddeso phāsu viharatīti evañca te bhikkhū bhikkhūhi vuccamānā
  tatheva paggaṇheyyuṁ te bhikkhū bhikkhūhi yāvatatiyaṁ samanubhāsitabbā
  tassa paṭinissaggāya yāvatatiyañce samanubhāsiyamānā taṁ
  paṭinissajjeyyuṁ iccetaṁ kusalaṁ no ce paṭinissajjeyyuṁ
  saṅghādiseso. 601.
      [16] 12. Bhikkhu paneva dubbacajātiko hoti uddesapariyāpannesu
  sikkhāpadesu bhikkhūhi sahadhammikaṁ vuccamāno attānaṁ avacanīyaṁ
  karoti mā maṁ āyasmanto kiñci avacuttha kalyāṇaṁ vā pāpakaṁ
  vā ahampāyasmante na kiñci vakkhāmi kalyāṇaṁ vā pāpakaṁ vā
  viramathāyasmanto mama vacanāyāti so bhikkhu bhikkhūhi evamassa
  vacanīyo mā āyasmā attānaṁ avacanīyaṁ akāsi vacanīyameva
  āyasmā attānaṁ karotu āyasmāpi bhikkhū vadetu sahadhammena
  bhikkhūpi āyasmantaṁ vakkhanti sahadhammena evaṁ saṁvaḍḍhā hi tassa
  bhagavato parisā yadidaṁ aññamaññavacanena aññamaññavuṭṭhāpanenāti
  evañca so bhikkhu bhikkhūhi vuccamāno tatheva paggaṇheyya
  so bhikkhu bhikkhūhi yāvatatiyaṁ samanubhāsitabbo tassa
  paṭinissaggāya yāvatatiyañce samanubhāsiyamāno taṁ paṭinissajjeyya
  iccetaṁ kusalaṁ no ce paṭinissajjeyya saṅghādiseso. 608.
      [17] 13. Bhikkhu paneva aññataraṁ gāmaṁ vā nigamaṁ vā
  upanissāya viharati kuladūsako pāpasamācāro tassa kho pāpakā
  samācārā dissanti ceva suyyanti ca kulāni ca tena duṭṭhāni
-------------------------------------------------
[page 011]
  Dissanti ceva suyyanti ca so bhikkhu bhikkhūhi evamassa vacanīyo
  āyasmā kho kuladūsako pāpasamācāro āyasmato kho pāpakā
  samācārā dissanti ceva suyyanti ca kulāni cāyasmatā duṭṭhāni
  dissanti ceva suyyanti ca pakkamatāyasmā imamhā āvāsā
  alante idha vāsenāti evañca so bhikkhu bhikkhūhi vuccamāno
  te bhikkhū evaṁ vadeyya chandagāmino ca bhikkhū dosagāmino ca
  bhikkhū mohagāmino ca bhikkhū bhayagāmino ca bhikkhū tādisikāya
  āpattiyā ekaccaṁ pabbājenti ekaccaṁ na pabbājentīti so
  bhikkhu bhikkhūhi evamassa vacanīyo mā āyasmā evaṁ avaca na
  ca bhikkhū chandagāmino na ca bhikkhū dosagāmino na ca bhikkhū
  mohagāmino na ca bhikkhū bhayagāmino āyasmā kho kuladūsako
  pāpasamācāro āyasmato kho pāpakā samācārā dissanti ceva
  suyyanti ca kulāni cāyasmatā duṭṭhāni dissanti ceva suyyanti ca
  pakkamatāyasmā imamhā āvāsā alante idha vāsenāti evañca
  so bhikkhu bhikkhūhi vuccamāno tatheva paggaṇheyya so bhikkhu bhikkhūhi
  yāvatatiyaṁ samanubhāsitabbo tassa paṭinissaggāya yāvatatiyañce
  samanubhāsiyamāno taṁ paṭinissajjeyya iccetaṁ kusalaṁ no ce
  paṭinissajjeyya saṅghādiseso. 622.
      Uddiṭṭhā kho āyasmanto terasa saṅghādisesā dhammā nava
  paṭhamāpattikā cattāro yāvatatiyakā yesaṁ bhikkhu aññataraṁ vā
-------------------------------------------------
[page 012]
  Aññataraṁ vā āpajjitvā yāvatihaṁ 1- jānaṁ paṭicchādeti tāvatihaṁ 1-
  tena bhikkhunā akāmā parivatthabbaṁ parivutthaparivāsena bhikkhunā
  uttariṁ 2- chārattaṁ bhikkhumānattāya paṭipajjitabbaṁ ciṇṇamānatto
  bhikkhu yattha siyā vīsatigaṇo bhikkhusaṅgho tattha so bhikkhu 3-
  abbhetabbo ekenapi ce ūno vīsatigaṇo bhikkhusaṅgho taṁ bhikkhuṁ
  abbheyya so ca bhikkhu anabbhito te ca bhikkhū gārayhā ayaṁ
  tattha sāmīci tatthāyasmante pucchāmi kaccittha parisuddhā dutiyampi
  pucchāmi kaccittha parisuddhā tatiyampi pucchāmi kaccittha parisuddhā
  parisuddhetthāyasmanto tasmā tuṇhī evametaṁ dhārayāmi 4-. 631.
                   Saṅghādisesuddeso tatiyo
                      -------------
                        aniyatuddeso
      ime kho panāyasmanto dve aniyatā dhammā uddesaṁ
  āgacchanti.
      [18] 1. Yo pana bhikkhu mātugāmena saddhiṁ eko ekāya
  raho paṭicchanne āsane alaṅkammaniye nisajjaṁ kappeyya tamenaṁ
  saddheyyavacasā upāsikā disvā tiṇṇaṁ dhammānaṁ aññatarena vadeyya
  pārājikena vā saṅghādisesena vā pācittiyena vā nisajjaṁ bhikkhu
  paṭijānamāno tiṇṇaṁ dhammānaṁ aññatarena kāretabbo pārājikena

  *  *  *  *  *  *
  Footnote: 1. Ma. yāvatīhaṁ-tāvatīhaṁ. 2. Ma. uttari. 3. Ma. bhikkhu bhikkhūhi.
  4. Ma. vi-mahāvibhaṅga. dhārayāmīti.
-------------------------------------------------
[page 013]
  Vā saṅghādisesena vā pācittiyena vā yena vā sā saddheyyavacasā
  upāsikā vadeyya tena so bhikkhu kāretabbo ayaṁ dhammo
  aniyato. 633.
      [19] 2. Naheva kho pana paṭicchannaṁ āsanaṁ hoti
  nālaṅkammaniyaṁ alañca kho hoti mātugāmaṁ duṭṭhullāhi vācāhi
  obhāsituṁ yo pana bhikkhu tathārūpe āsane mātugāmena saddhiṁ
  eko ekāya raho nisajjaṁ kappeyya tamenaṁ saddheyyavacasā
  upāsikā disvā dvinnaṁ dhammānaṁ aññatarena vadeyaya saṅghādisesena
  vā pācittiyena vā nisajjaṁ bhikkhu paṭijānamāno dvinnaṁ dhammānaṁ
  aññatarena kāretabbo saṅghādisesena vā pācittiyena vā
  yena vā sā saddheyyavacasā upāsikā vadeyya tena so bhikkhu
  kāretabbo ayampi dhammo aniyato. 645.
      Uddiṭṭhā kho āyasmanto dve aniyatā dhammā
  tatthāyasmante pucchāmi kaccittha parisuddhā dutiyampi pucchāmi kaccittha
  parisuddhā tatiyampi pucchāmi kaccittha parisuddhā parisuddhetthāyasmanto
  tasmā tuṇhī evametaṁ dhārayāmi 1-. 658.
                     Aniyatuddeso catuttho
                       -----------

  *  *  *  *  *  *
  Footnote: 1 Ma. vi-mahāvibhaṅga. dhārayāmīti.
-------------------------------------------------
[page 014]
                       Vitthāruddeso
        tiṁsa nissaggiyā pācittiyā dhammā
      ime kho panāyasmanto tiṁsa nissaggiyā pācittiyā dhammā
  uddesaṁ āgacchanti.
                         Cīvaravaggo
      [20] 1. Niṭṭhitacīvarasmiṁ bhikkhunā ubbhatasmiṁ kaṭhine dasāhaparamaṁ
  atirekacīvaraṁ dhāretabbaṁ taṁ atikkāmayato nissaggiyaṁ pācittiyaṁ .2.
      [21] 2. Niṭṭhitacīvarasmiṁ bhikkhunā ubbhatasmiṁ kaṭhine ekarattampi
  ce bhikkhu ticīvarena vippavaseyya aññatra bhikkhusammatiyā 1-
  nissaggiyaṁ pācittiyaṁ. 11.
      [22] 3. Niṭṭhitacīvarasmiṁ bhikkhunā ubbhatasmiṁ kaṭhine bhikkhuno
  paneva akālacīvaraṁ uppajjeyya ākaṅkhamānena bhikkhunā paṭiggahetabbaṁ
  paṭiggahetvā khippameva kāretabbaṁ no cassa pāripūri māsaparamantena
  bhikkhunā taṁ cīvaraṁ nikkhipitabbaṁ ūnassa pāripūriyā satiyā paccāsāya
  tato ce uttariṁ 2- nikkhipeyya satiyāpi paccāsāya nissaggiyaṁ
  pācittiyaṁ. 33.
      [23] 4. Yo pana bhikkhu aññātikāya bhikkhuniyā purāṇacīvaraṁ
  dhovāpeyya vā rajāpeyya vā ākoṭāpeyya vā nissaggiyaṁ
  pācittiyaṁ. 42.

  *  *  *  *  *  *
  Footnote: 1. bhikkhusammutiyātipi pāṭho. sammatisaddo pana porāṇapotthakesu
  sabbattha sammutīti veditabbo. 2. Ma. uttari.
-------------------------------------------------
[page 015]
      [24] 5. Yo pana bhikkhu aññātikāya bhikkhuniyā hatthato 1-
  cīvaraṁ paṭiggaṇheyya aññatra pārivaṭṭakā 2- nissaggiyaṁ
  pācittiyaṁ. 48.
      [25] 6. Yo pana bhikkhu aññātakaṁ gahapatiṁ vā gahapatāniṁ vā
  cīvaraṁ viññāpeyya aññatra samayā nissaggiyaṁ pācittiyaṁ
  tatthāyaṁ samayo acchinnacīvaro vā hoti bhikkhu naṭṭhacīvaro vā
  ayaṁ tattha samayo. 54.
      [26] 7. Tañce aññātako gahapati vā gahapatānī vā
  bahūhi cīvarehi abhihaṭṭhumpavāreyya 3- santaruttaraparamantena bhikkhunā
  tato cīvaraṁ sāditabbaṁ tato ce uttariṁ sādiyeyya nissaggiyaṁ
  pācittiyaṁ. 58.
      [27] 8. Bhikkhuṁ paneva uddissa aññātakassa gahapatissa
  vā gahapatāniyā vā cīvaracetāpanaṁ upakkhaṭaṁ hoti iminā
  cīvaracetāpanena cīvaraṁ cetāpetvā itthannāmaṁ bhikkhuṁ cīvarena
  acchādessāmīti tatra ce so bhikkhu pubbe appavārito
  upasaṅkamitvā cīvare vikappaṁ āpajjeyya sādhu vata maṁ āyasmā
  iminā cīvaracetāpanena evarūpaṁ vā evarūpaṁ vā cīvaraṁ cetāpetvā
  acchādehīti kalyāṇakamyataṁ upādāya nissaggiyaṁ pācittiyaṁ. 62.

  *  *  *  *  *  *
  Footnote: 1. Ma. potthake na dissati. 2. Ma. pārivattakā. 3. Ma. abhihaṭuṁ
  pavāreyya. vi-mahāvibhaṅga. abhihaṭṭhuṁ pavāreyya.
-------------------------------------------------
[page 016]
      [28] 9. Bhikkhuṁ paneva uddissa ubhinnaṁ aññātakānaṁ
  gahapatīnaṁ vā gahapatānīnaṁ vā paccekacīvaracetāpanā 1- upakkhaṭā 1- honti
  imehi mayaṁ paccekacīvaracetāpanehi paccekacīvarāni cetāpetvā
  itthannāmaṁ bhikkhuṁ cīvarehi acchādessāmāti tatra ce so bhikkhu
  pubbe appavārito upasaṅkamitvā cīvare vikappaṁ āpajjeyya
  sādhu vata maṁ āyasmanto imehi paccekacīvaracetāpanehi evarūpaṁ
  vā evarūpaṁ vā cīvaraṁ cetāpetvā acchādetha ubhova santā
  ekenāti kalyāṇakamyataṁ upādāya nissaggiyaṁ pācittiyaṁ. 66.
      [29] 10. Bhikkhuṁ paneva uddissa rājā vā rājabhoggo vā
  brāhmaṇo vā gahapatiko vā dūtena cīvaracetāpanaṁ pahiṇeyya
  iminā cīvaracetāpanena cīvaraṁ cetāpetvā itthannāmaṁ bhikkhuṁ cīvarena
  acchādehīti so ce dūto taṁ bhikkhuṁ upasaṅkamitvā evaṁ vadeyya
  idaṁ kho bhante āyasmantaṁ uddissa cīvaracetāpanaṁ ābhataṁ
  paṭiggaṇhātu 2- āyasmā cīvaracetāpananti tena bhikkhunā so dūto
  evamassa vacanīyo na kho mayaṁ āvuso cīvaracetāpanaṁ paṭiggaṇhāma
  cīvarañca kho mayaṁ paṭiggaṇhāma kālena kappiyanti so ce
  dūto taṁ bhikkhuṁ evaṁ vadeyya atthi panāyasmato koci veyyāvaccakaroti
  cīvaratthikena bhikkhave bhikkhunā veyyāvaccakaro niddisitabbo ārāmiko
  vā upāsako vā eso kho āvuso bhikkhūnaṁ veyyāvaccakaroti

  *  *  *  *  *  *
  Footnote: 1. Ma. paccekacīvaracetāpannāni upakkhaṭāni. ayaṁ cetāpanasaddo pana
  marammapotthake sabbattha cetāpannoti veditabbo. 2. paṭiggaṇhatūtipi
  pāṭho. Ma. paṭiggaṇhatu.
-------------------------------------------------
[page 017]
  So ce dūto taṁ veyyāvaccakaraṁ saññāpetvā taṁ bhikkhuṁ upasaṅkamitvā
  evaṁ vadeyya yaṁ kho bhante āyasmā veyyāvaccakaraṁ niddisi
  saññatto so mayā upasaṅkamatu āyasmā 1- kālena cīvarena
  taṁ acchādessatīti cīvaratthikena bhikkhave bhikkhunā veyyāvaccakaro
  upasaṅkamitvā dvittikkhattuṁ 2- codetabbo sāretabbo attho me
  āvuso cīvarenāti dvittikkhattuṁ 2- codayamāno sārayamāno taṁ
  cīvaraṁ abhinipphādeyya iccetaṁ kusalaṁ no ce abhinipphādeyya
  catukkhattuṁ pañcakkhattuṁ chakkhattuparamaṁ tuṇhībhūtena uddissa ṭhātabbaṁ
  catukkhattuṁ pañcakkhattuṁ chakkhattuparamaṁ tuṇhībhūto uddissa tiṭṭhamāno
  taṁ cīvaraṁ abhinipphādeyya iccetaṁ kusalaṁ no ce abhinipphādeyya 3-
  tato ce uttariṁ 4- vāyamamāno taṁ cīvaraṁ abhinipphādeyya nissaggiyaṁ
  pācittiyaṁ no ce abhinipphādeyya yatassa cīvaracetāpanaṁ ābhataṁ
  tattha sāmaṁ vā gantabbaṁ dūto vā pāhetabbo yaṁ kho tumhe
  āyasmanto bhikkhuṁ uddissa cīvaracetāpanaṁ pahiṇittha na tantassa 5-
  bhikkhuno kiñci 6- atthaṁ anubhoti yuñjantāyasmanto sakaṁ mā vo
  sakaṁ vinassīti 7- ayaṁ tattha sāmīci. 70.
                      Cīvaravaggo paṭhamo

  *  *  *  *  *  *
  Footnote: 1. Ma. upasaṅkamatāyasmā. 2. Ma. dvattikkhattuṁ. 3. no ce
  abhinipphādeyyāti ayaṁ payogo marammapotthake na dissati. 4. Ma.uttari.
  5. Ma. vi-mahāvibhaṅga. taṁ tassa. 6. kañci bhavitabbaṁ. 7. vinassātipi paṭhanti.
-------------------------------------------------
[page 018]
                        Kosiyavaggo
      [30] 11-1. Yo pana bhikkhu kosiyamissakaṁ 1- santhataṁ
  kārāpeyya nissaggiyaṁ pāṭhittiyaṁ. 74.
      [31] 12-2. Yo pana bhikkhu suddhakāḷakānaṁ eḷakalomānaṁ
  santhataṁ kārāpeyya nissaggiyaṁ pācittiyaṁ. 78.
      [32] 13-3. Navampana 2- bhikkhunā santhataṁ kārayamānena dve
  bhāgā suddhakāḷakānaṁ eḷakalomānaṁ ādātabbā tatiyaṁ odātānaṁ
  catutthaṁ gocariyānaṁ anādā ce bhikkhu dve bhāge suddhakāḷakānaṁ
  eḷakalomānaṁ tatiyaṁ odātānaṁ catutthaṁ gocariyānaṁ navaṁ santhataṁ
  kārāpeyya nissaggiyaṁ pācittiyaṁ. 82.
      [33] 14-4 Navampana 3- bhikkhunā santhataṁ kārāpetvā
  chabbassāni dhāretabbaṁ orena ce channaṁ vassānaṁ taṁ santhataṁ
  vissajjetvā vā avissajjetvā vā aññaṁ navaṁ santhataṁ kārāpeyya
  aññatra bhikkhusammatiyā nissaggiyaṁ pācittiyaṁ. 87.
      [34] 15-5. Nisīdanasanthatampana 4- bhikkhunā kārayamānena
  purāṇasanthatassa sāmantā sugatavidatthi ādātabbā dubbaṇṇakaraṇāya
  anādā ce bhikkhu purāṇasanthatassa sāmantā sugatavidatthiṁ
  navaṁ nisīdanasanthataṁ kārāpeyya nissaggiyaṁ pācittiyaṁ .93.

  *  *  *  *  *  *
  Footnote: 1. Ma. koseyyamissakaṁ. 2. Ma. vi-mahāvibhaṅga. navaṁ pana. 3. Ma.
  vimahāvibhaṅga. navaṁ pana. 4. Ma. vi-mahāvibhaṅga. nisīdanasanthataṁ pana.
-------------------------------------------------
[page 019]
      [35] 16-6. Bhikkhuno paneva addhānamaggapaṭipannassa
  eḷakalomāni uppajjeyyuṁ ākaṅkhamānena bhikkhunā
  paṭiggahetabbāni paṭiggahetvā tiyojanaparamaṁ sahatthā hāretabbāni 1-
  asante hārake tato ce uttariṁ hareyya asantepi hārake
  nissaggiyaṁ pācittiyaṁ. 97.
      [36] 17-7. Yo pana bhikkhu aññātikāya bhikkhuniyā
  eḷakalomāni dhovāpeyya vā rajāpeyya vā vijaṭāpeyya vā nissaggiyaṁ
  pācittiyaṁ. 101.
      [37] 18-8. Yo pana bhikkhu jātarūparajataṁ uggaṇheyya
  vā uggaṇhāpeyya vā upanikkhittaṁ vā sādiyeyya nissaggiyaṁ
  pācittiyaṁ. 105.
      [38] 19-9. Yo pana bhikkhu nānappakārakaṁ rūpiyasaṁvohāraṁ
  samāpajjeyya nissaggiyaṁ pācittiyaṁ. 109.
      [39] 20-10. Yo pana bhikkhu nānappakārakaṁ kayavikkayaṁ
  samāpajjeyya nissaggiyaṁ pācittiyaṁ. 113.
                    Kosiyavaggo 2- dutiyo
                         pattavaggo
      [40] 21-1. Dasāhaparamaṁ atirekapatto dhāretabbo taṁ
  atikkāmayato nissaggiyaṁ pācittiyaṁ. 118.

  *  *  *  *  *  *
  Footnote: 1. Ma. haritabbānī. 2. Ma. eḷakalomavaggo.
-------------------------------------------------
[page 020]
      [41] 22-2 Yo pana bhikkhu ūnapañcabandhanena pattena
  aññaṁ navaṁ pattaṁ cetāpeyya nissaggiyaṁ pācittiyaṁ tena
  bhikkhunā so patto bhikkhuparisāya nissajjitabbo yo ca tassā
  bhikkhuparisāya pattapariyanto so ca tassa bhikkhuno padātabbo
  ayante 1- bhikkhu patto yāva bhedanavaya dhāretabboti ayaṁ tattha
  sāmīci. 130.
      [42] 23-3. Yāni kho pana tāni gilānānaṁ bhikkhūnaṁ
  paṭisāyanīyāni bhesajjāni seyyathīdaṁ sappi navanītaṁ telaṁ madhu phāṇitaṁ
  tāni paṭiggahetvā sattāhaparamaṁ sannidhikārakaṁ paribhuñjitabbāni
  taṁ atikkāmayato nissaggiyaṁ pācittiyaṁ. 140.
      [43] 24-4. Māso seso gimhānanti bhikkhunā
  vassikasāṭikacīvaraṁ pariyesitabbaṁ aḍḍhamāso seso gimhānanti katvā
  nivāsetabbaṁ orena ce māso seso gimhānanti vassikasāṭikacīvaraṁ
  pariyeseyya orenaḍḍhamāso seso gimhānanti katvā
  nivāseyya nissaggiyaṁ pācittiyaṁ. 145.
      [44] 25-5. Yo pana bhikkhu bhikkhussa sāmaṁ cīvaraṁ datvā
  kupito anattamano acchindeyya vā acchindāpeyya vā nissaggiyaṁ
  pācittiyaṁ. 149.
      [45] 26-6. Yo pana bhikkhu sāmaṁ suttaṁ viññāpetvā
  tantavāyehi cīvaraṁ vāyāpeyya nissaggiyaṁ pācittiyaṁ. 153.

  *  *  *  *  *  *
  Footnote: 1. Ma. ayaṁ te.
-------------------------------------------------
[page 021]
      [46] 27-7. Bhikkhuṁ paneva uddissa aññātako gahapati
  vā gahapatānī vā tantavāyehi cīvaraṁ vāyāpeyya tatra ce so
  bhikkhu pubbe appavārito tantavāye upasaṅkamitvā cīvare vikappaṁ
  āpajjeyya idaṁ kho āvuso cīvaraṁ maṁ uddissa vīyati 1- āyatañca
  karotha vitthatañca appitañca suvitañca 2- supavāyitañca 3-
  suvilekkhitañca 4- suvitacchitañca karotha appevanāma mayampi āyasmantānaṁ
  kiñcimattaṁ anupadajjeyyāmāti evañca so bhikkhu vatvā kiñcimattaṁ
  anupadajjeyya antamaso piṇḍapātamattampi nissaggiyaṁ pācittiyaṁ. 157.
      [47] 28-8 Dasāhānāgataṁ kattikatemāsipuṇṇamaṁ bhikkhuno
  paneva accekacīvaraṁ uppajjeyya accekaṁ maññamānena bhikkhunā
  paṭiggahetabbaṁ paṭiggahetvā yāvacīvarakālasamayaṁ nikkhipitabbaṁ tato
  ce uttariṁ 5- nikkhipeyya nissaggiyaṁ pācittiyaṁ. 161.
      [48] 29-9. Upavassaṁ kho pana kattikapuṇṇamaṁ yāni kho
  pana tāni āraññakāni senāsanāni sāsaṅkasammatāni sappaṭibhayāni
  tathārūpesu bhikkhu senāsanesu viharanto ākaṅkhamāno tiṇṇaṁ cīvarānaṁ
  aññataraṁ cīvaraṁ antaraghare nikkhipeyya siyā ca tassa bhikkhuno
  kocideva paccayo tena cīvarena vippavāsāya chārattaparamantena 6-

  *  *  *  *  *  *
  Footnote: 1. Ma. viyyati. 2. Ma. vi-mahāvibhaṅga. suvitañca. 3 Ma. suppavāyitañca.
  4. Ma. vi-mahāvibhaṅga. suvilekhitañca. 5. Ma. uttari. 6. Ma.
  chārattaparamaṁ tena.
-------------------------------------------------
[page 022]
  Bhikkhunā tena cīvarena vippavasitabbaṁ tato ce uttariṁ 1- vippavaseyya
  aññatra bhikkhusammatiyā nissaggiyaṁ pācittiyaṁ. 165.
      [49] 30-10. Yo pana bhikkhu jānaṁ saṅghikaṁ lābhaṁ pariṇataṁ
  attano pariṇāmeyya nissaggiyaṁ pācittiyaṁ. 169.
                      Pattavaggo tatiyo
      uddiṭṭhā kho āyasmanto tiṁsa nissaggiyā pācittiyā dhammā
  tatthāyasamante pucchāmi kaccittha parisuddhā dutiyampi pucchāmi
  kaccittha parisuddhā tatiyampi pucchāmi kaccittha parisuddhā
  parisuddhetthāyasmanto tasmā tuṇhī evametaṁ dhārayāmi 2-. 172.
              Tisa nissaggiyā pācittiyā dhammā niṭṭhitā
                       ----------
                   dvenavuti pācittiyā dhammā
      ime kho panāyasmanto dvenavuti pācittiyā dhammā
  uddesaṁ āgacchanti.
                       Musāvādavaggo
      [50] 1. Sampajānamusāvāde pācittiyaṁ. 173.
      [51] 2. Omasavāde pācittiyaṁ. 185.

  *  *  *  *  *  *
  Footnote: 1. Ma. uttari 2. Ma. vi-mahāvibhaṅga. dhārayāmīti.
-------------------------------------------------
[page 023]
      [52] 3. Bhikkhupesuññe pācittiyaṁ. 255.
      [53] 4. Yo pana bhikkhu anupasampannaṁ padaso dhammaṁ vāceyya
  pācittiyaṁ. 284.
      [54] 5. Yo pana bhikkhu anupasampannena uttaridvirattatirattaṁ 1-
  saha seyyaṁ kappeyya pācittiyaṁ. 290.
      [55] 6. Yo pana bhikkhu mātugāmena saha seyyaṁ kappeyya
  pācittiyaṁ. 294.
      [56] 7. Yo pana bhikkhu mātugāmassa uttarichappañcavācāhi
  dhammaṁ deseyya aññatra viññunā purisaviggahena pācittiyaṁ
 . 300.
      [57] 8. Yo pana bhikkhu anupasampannassa uttarimanussadhammaṁ
  āroceyya bhūtasmiṁ pācittiyaṁ. 305.
      [58] 9. Yo pana bhikkhu bhikkhussa duṭṭhullaṁ āpattiṁ
  anupasampannassa āroceyya aññatra bhikkhu sammatiyā pācittiyaṁ. 342.
      [59] 10. Yo pana bhikkhu paṭhaviṁ khaṇeyya vā khaṇāpeyya
  vā pācittiyaṁ. 349.
                     Musāvādavaggo paṭhamo
                        bhūtagāmavaggo
      [60] 11-1 Bhūtagāmapātabyatāya pacittiyaṁ. 354.

  *  *  *  *  *  *
  Footnote: 1. Ma. uttaridirattatirattaṁ.
-------------------------------------------------
[page 024]
      [61] 12-2. Aññavādake vihesake pācittiyaṁ. 361.
      [62] 13-3. Ujjhāpanake khiyyanake 1- pācittiyaṁ. 369.
      [63] 14-4. Yo pana bhikkhu saṅghikaṁ mañcaṁ vā pīṭhaṁ vā
  bhisiṁ vā kocchaṁ vā ajjhokāse santharitvā vā santharāpetvā vā
  taṁ pakkamanto neva uddhareyya na uddharāpeyya anāpucchaṁ vā
  gaccheyya pācittiyaṁ. 374.
      [64] 15-5. Yo pana bhikkhu saṅghike vihāre seyyaṁ
  santharitvā vā santharāpetvā vā taṁ pakkamanto neva uddhareyya
  na uddharāpeyya anāpucchaṁ vā gaccheyya pācittiyaṁ. 379.
      [65] 16-6. Yo pana bhikkhu saṅghike vihāre jānaṁ
  pubbūpagataṁ 2- bhikkhuṁ anūpakhajja 3- seyyaṁ kappeyya yassa sambādho bhavissati
  so pakkamissatīti etadeva paccayaṁ karitvā anaññaṁ pācittiyaṁ
 . 383.
      [66] 17-7. Yo pana bhikkhu bhikkhuṁ kupito anattamano
  saṅghikā vihārā nikkaḍḍheyya vā nikkaḍḍhāpeyya vā pācittiyaṁ
 . 387.
      [67] 18-8. Yo pana bhikkhu saṅghike vihāre uparivehāsakuṭiyā
  āhaccapādakaṁ mañcaṁ vā pīṭhaṁ vā abhinisīdeyya vā abhinipajjeyya
  vā pācittiyaṁ. 392.

  *  *  *  *  *  *
  Footnote: 1. vi-mahāvibhaṅga. khīyanake. 2. Ma. pubbupagataṁ. 3. Ma. anupakhajja.
-------------------------------------------------
[page 025]
      [68] 19-9. Mahallakampana 1- bhikkhunā vihāraṁ kārayamānena
  yāva dvārakosā aggalaṭṭhapanāya ālokasandhiparikammāya
  davitticchadanassa 2- pariyāyaṁ apapaharite 3- ṭhitedhina adhiṭṭhātabbaṁ tato ce
  uttariṁ 4- appaharitepi ṭhito adhiṭaṭhaheyya pācitatiyaṁ. 393.
      [69] 20-10. Yo pana bhikkhu jānaṁ sappāṇakaṁ udakaṁ tiṇaṁ
 vā mattikaṁ vā siñceyya vā siñcāpeyya vā pācittiyaṁ. 402.
                     Bhūtagāmavaggo dutiyo
                      bhikkhunovādavaggo
      [70] 21-1. Yo pana bhikkhu asammato bhikkhuniyo ovadeyya
  pācittiyaṁ. 406.
      [71] 22-2 Sammatopi ce bhikkhu aṭaṭhaṅgate suriye 5-
  bhikkhuniyo ovadeyya pācittiyaṁ. 425.
      [72] 22-3. Yo pana bhikkhu bhikkhunūpasasayaṁ 6- upasaṅkamitvā
  bhikkhuniyo ovadeyya aññatra samayā pācittiyaṁ tatthāyaṁ samayo
  gilānā hoti bhikkhunī ayaṁ tattha samayo. 430.
      [73] 24-4 Yo pana bhikkhu evaṁ vadeyya āmisahetu
  bhikkhū 7- bhikkhuniyo ovadantīti pācittiyaṁ. 434.

  *  *  *  *  *  *
  Footnote: 1. Ma. vi-mahāvibhaṅ. mahallakaṁ pana. 2. dvatticchadanassātipi pāṭho.
  3. vi-mahāvibhaṅga. apaharite-apaharitepi. 4. Ma. uttari.
  5. Ma. sūriye. 6. Ma. bhikkhunupassayaṁ. 7. Ma. therā bhikkhū.
-------------------------------------------------
[page 026]
      [74] 25-5. Yo pana bhikkhu aññātikāya bhikkhuniyā cīvaraṁ
  dadeyya aññatra pārivaṭṭakā pācittiyaṁ. 443.
      [75] 26-6 Yo pana bhikkhu aññātikāya bhikkhuniyā cīvaraṁ
  sibbeyya vā sibbāpeyya vā pācittiyaṁ. 447.
      [76] 27-7. Yo pana bhikkhu bhikkhuniyā saddhiṁ saṁvidhāya
  ekaddhānamaggaṁ paṭipajjeyya antamaso gāmantarampi aññatra
  samayā pācittiyaṁ tatthāyaṁ samayo satthagamanīyo hoti maggo
  sāsaṅkasammato sappaṭibhayo ayaṁ tattha samayo. 452.
      [77] 28-8. Yo pana bhikkhu bhikkhuniyā saddhiṁ saṁvidhāya
  ekanāvaṁ 1- abhirūheyya uddhagāminiṁ 2- vā adhogāminiṁ vā aññatra
  tatiyantaraṇāya 3- pācittiyaṁ. 457.
      [78] 29-9. Yo pana bhikkhu jānaṁbhikkhunīparipācitaṁ piṇḍapātaṁ
  bhuñjeyya aññatra pubbe gihisamārambhā pācittiyaṁ. 462.
      [79] 30-10. Yo pana bhikkhu bhikkhuniyā saddhiṁ eko
  ekāya raho nisajjaṁ kappeyya pācittiyaṁ. 466.
                  Bhikkhunovādavaggo 4- tatiyo
                        bhojanavaggo
      [80] 31-1. Agilānena bhikkhunā eko āvasathapiṇḍo
  bhuñjitabbo tato ce uttariṁ 5- bhuñjeyya pācittiyaṁ. 471.

  *  *  *  *  *  *
  Footnote: 1. Ma. ekaṁ nāvaṁ. 2. uddhaṅgāminintipi pāṭho. 3. Ma. tiriyaṁ
  taraṇāya. 4. ovādavaggotipi pāṭho. 5. Ma. uttari.
-------------------------------------------------
[page 027]
      [81] 32-2. Gaṇabhojane aññatra samayā pācittiyaṁ
  tatthāyaṁ samayo gilānasamayo cīvaradānasamayo cīvarakārasamayo
  addhānagamanasamayo nāvābhirūhanasamayo mahāsamayo samaṇabhatsamayo
  ayaṁ tattha samayo. 482.
      [82] 33-3. Paramparabhojane aññatra samayā pācittiyaṁ
  tatthāyaṁ samayo gilānasamayo cīvaradānasamayo cīvarakārasamayo
  ayaṁ tattha samayo. 489.
      [83] 34-4. Bhikkhuṁ paneva kulaṁ upagataṁ pūvehi vā manthehi
  vā abhihaṭṭhumpavāreyya 1- ākaṅkhamānena bhikkhunā dvittipattapūrā 1-
  paṭiggahetabbā tato ce uttariṁ 3- paṭiggaṇheyya pācittiyaṁ
  dvittipattapūre 2- paṭiggahetvā tato nīharitvā bhikkhūhi saddhiṁ
  saṁvibhajitabbaṁ ayaṁ tattha sāmīci. 495.
      [84] 35-5. Yo pana bhikkhu bhuttāvī pavārito anatirittaṁ
  khādanīyaṁ vā bhojanīyaṁ vā khādeyya vā bhuñjeyya vā pācittiyaṁ. 500.
      [85] 36-6. Yo pana bhikkhu bhikkhuṁ bhuttāviṁ pavāritaṁ
  anatirittena khādanīyena vā bhojanīyena vā abhihaṭṭhumpavāreyya 1-
  handa bhikkhu khāda vā bhuñja vāti jānaṁ āsādanāpekkho
  bhuttasmiṁ pācittiyaṁ. 504.
      [86] 37-7. Yo pana bhikkhu vikāle khādanīyaṁ vā bhojanīyaṁ
  vā khādeyya vā bhuñjeyya vā pācittiyaṁ. 508.

  *  *  *  *  *  *
  Footnote: 1. Ma. abhihaṭuṁ pavāreyya. 2. Ma. dvatti.... 3. Ma. uttari.
-------------------------------------------------
[page 028]
      [87] 38-8. Yo pana bhikkhu sannidhikārakaṁ khādanīyaṁ vā
  bhojanīyaṁ vā khādeyya vā bhuñjeya vā pācittiyaṁ. 512.
      [88] 39-9. Yāni kho pana tāni paṇītabhojanāni
  seyyathīdaṁ sappi navanītaṁ telaṁ madhu phāṇitaṁ maccho maṁsaṁ khīraṁ dadhi
  yo pana bhikkhu evarūpāni paṇītabhojanāni agilāno attano atthāya
  viññāpetvā bhuñjeyya pācittiyaṁ. 517.
      [89] 40-10. Yo pana bhikkhu adinnaṁ mukhadvāraṁ āhāraṁ
  āhareyya aññatra udakadantapoṇā pācittiyaṁ. 523.
                     Bhojanavaggo catuttho
                        acelakavaggo
      [90] 41-1. Yo pana bhikkhu acelakassa vā paribbājakassa vā
  paribbājikāya vā sahatthā khādanīyaṁ vā bhojanīyaṁ vā dadeyya
  pācittiyaṁ. 527.
      [91] 42-2. Yo pana bhikkhu bhikkhuṁ evaṁ vadeyya 1- ehāvuso
  gāmaṁ vā nigamaṁ vā piṇḍāya pavisissāmāti tassa dāpetvā vā
  adāpetvā vā uyyojeyya gacchāvuso na me tayā saddhiṁ kathā vā
  nisajjā vā phāsu hoti ekakassa me kathā vā nisajjā vā
  phāsu hotīti etadeva paccayaṁ karitvā anaññaṁ pācittiyyaṁ. 531.

  *  *  *  *  *  *
  Footnote: 1. evaṁ vadeyyāti pāṭhadvayaṁ marammapotthake na dissati.
-------------------------------------------------
[page 029]
      [92] 43-3. Yo pana bhikkhu sabhojane kule anūpakhajja 1-
  nisajjaṁ kappeyya pācittiyaṁ. 535.
      [93] 44-4. Yo pana bhikkhu mātugāmena saddhiṁ raho
  paṭicchanne āsane nisajjaṁ kappeyya pācittiyaṁ. 539.
      [94] 45-5. Yo pana bhikkhu mātugāmena saddhiṁ eko
  ekāya raho nisajjaṁ kappeyya pācittiyaṁ. 543.
      [95] 46-6. Yo pana bhikkhu nimantito sabhatto samāno
  santaṁ bhikkhuṁ anāpucchā purebhattaṁ vā pacchābhattaṁ vā kulesu cārittaṁ
  āpajjeyya aññatra samayā pācittiyaṁ tatthāyaṁ samayo
  cīvaradānasamayo cīvarakārasamayo ayaṁ tattha samayo. 551.
      [96] 47-7. Agilānena bhikkhunā cātumāsapaccayapavāraṇā
  sāditabbā aññatra punapavāraṇāya aññatra niccapavāraṇāya
  tato ce uttariṁ 2- sādiyeyya pācittiyaṁ. 556.
      [97] 48-8. Yo pana bhikkhu uyyuttaṁ senaṁ dassanāya
  gaccheyya aññatra tathārūpapaccayā pācittiyaṁ. 563.
      [98] 49-9. Siyā ca tassa bhikkhuno kocideva paccayo
  senaṁ gamanāya dvirattatirattaṁ 3- tena bhikkhunā senāya vasitabbaṁ
  tato ce uttariṁ vaseyya pācittiyaṁ. 567.
      [99] 50-10. Dvirattatirattañce 4- bhikkhu senāya vasamāno

  *  *  *  *  *  *
  Footnote: 1. Ma. anupakhajja. 2. Ma. uttari. 3. Ma. dirattatirattaṁ.
  4. Ma. dirattatirattaṁ ce.
-------------------------------------------------
[page 030]
  Uyyodhikaṁ vā balaggaṁ vā senābyūhaṁ vā anīkadassanaṁ vā
  gaccheyya pācittiyaṁ. 571.
                     Acelakavaggo pañcamo
                       surāpānavaggo
      [100] 51-1. Surāmerayapāne pācittiyaṁ. 575.
      [101] 52-2. Aṅgulipatodake pācittiyaṁ. 579.
      [102] 53-3. Udake hāsadhamme 1- pācittiyaṁ. 586.
      [103] 54-4. Anādariye pācittiyaṁ. 592.
      [104] 55-5. Yo pana bhikkhu bhikkhuṁ bhiṁsāpeyya pācittiyaṁ
 . 598.
      [105] 56-6. Yo pana bhikkhu agilāno visibbanāpekkho 2-
  jotiṁ samādaheyya vā samādahāpeyya vā aññatra tathārūpapaccayā
  pācittiyaṁ. 606.
      [106] 57-7. Yo pana bhikkhu orenaḍḍhamāsaṁ 3- nhāyeyya
  aññatra samayā pācittiyaṁ tatthāyaṁ samayo diyaḍḍho māso
  seso gimhānanti vassānassa paṭhamo māso iccete
  aḍḍhateyyamāsā uṇhasamayo pariḷāhasamayo gilānasamayo kammasamayo
  addhānagamanasamayo vātavuṭṭhisamayo ayaṁ tattha samayo. 615.

  *  *  *  *  *  *
  Footnote: 1. hassadhammetipi pāṭho. Ma. hasadhamme. 2. vi-mahāvibhaṅga.
  visīvanāpekkho. 3. Ma. orenaddhamāsaṁ.
-------------------------------------------------
[page 031]
      [107] 58-8. Navampana 1- bhinkhunā cīvaralābhena tiṇṇaṁ
  dubbaṇṇakaraṇānaṁ aññataraṁ dubbaṇṇakaraṇaṁ ādātabbaṁ nīlaṁ vā
  kaddamaṁ vā kāḷasāmaṁ vā anādā ce bhikkhu tiṇṇaṁ dubbaṇṇakaraṇānaṁ
  aññataraṁ dubbaṇṇakaraṇaṁ navaṁ cīvaraṁ paribhuñjeyya
  pācittiyaṁ. 619.
      [108] 59-9 Yo pana bhikkhu bhikkhussa vā bhikkhuniyā vā
  sikkhamānāya vā sāmaṇerassa vā sāmaṇeriyā vā sāmaṁ cīvaraṁ
  vikappetvā apaccuddhārakaṁ 2- paribhuñjeyya pācittiyaṁ. 623.
      [109] 60-10. Yo pana bhikkhu bhikkhussa pattaṁ vā cīvaraṁ vā
  nisīdanaṁ vā sūcigharaṁ vā kāyabandhanaṁ vā apanidheyya vā apanidhāpeyya
  vā antamaso hassāpekkhopi 3- pācittiyaṁ. 627.
                     Surāpānavaggo chaṭṭho
                        sappāṇavaggo
      [110] 61-1. Yo pana bhikkhu sañcicca pāṇaṁ jīvitā
  voropeyya pācittiyaṁ. 631.
      [111] 62-2. Yo pana bhikkhu jānaṁ sappāṇakaṁ udakaṁ
  paribhuñjeyya pācittiyaṁ. 635.
      [112] 63-3 Yo pana bhikkhu jānaṁ yathādhammaṁ nīhatādhikaraṇaṁ 4-
  punakammāya ukkoṭeyya pācittiyaṁ. 639.

  *  *  *  *  *  *
  Footnote: 1. Ma. vi-mahāvibhaṅga. nāvaṁ pana. 2. Ma. apaccuddhāraṇaṁ. 3. Ma.
  hasāpekkhopi. 4. Ma. nihatādhikaraṇaṁ.
-------------------------------------------------
[page 032]
      [113] 64-4. Yo pana bhikkhu bhikkhussa jānaṁ duṭṭhullaṁ
  āpattiṁ paṭicchādeyya pācittiyaṁ. 644.
      [114] 65-5. Yo pana bhikkhu jānaṁ ūnavīsativassaṁ puggalaṁ
  upasampādeyya so ca puggalo anupasampanno te ca bhikkhū
  gārayhā idaṁ tasmiṁ pācittiyaṁ. 650.
      [115] 66-6. Yo pana bhikkhu jānaṁ theyyasatthena saddhiṁ
  saṁvidhāya ekaddhānamaggaṁ paṭipajjeyya antamaso gāmantarampi
  pācittiyaṁ. 654.
      [116] 67-7. Yo pana bhikkhu mātugāmena saddhiṁ saṁvidhāya
  ekaddhānamaggaṁ paṭipajjeyya antamaso gāmantarampi pācittiyaṁ
 . 658.
      [117] 68-8 Yo pana bhikkhu evaṁ vadeyya tathāhaṁ bhagavatā
  dhammaṁ desitaṁ ājānāmi yathā yeme antarāyikā dhammā vuttā
  bhagavatā te paṭisevato nālaṁ antarāyāyāti so bhikkhu bhikkhūhi
  evamassa vacanīyo mā āyasmā evaṁ avaca mā bhagavantaṁ
  abbhācikkha 1- na hi sādhu bhagavato abbhakkhānaṁ 2- na hi bhagavā
  evaṁ vadeyya anekapariyāyena āvuso 3- antarāyikā dhammā 4- vuttā
  bhagavatā alañca pana te paṭisevato antarāyāyāti evañca so
  bhikkhu bhikkhūhi vuccamāno tatheva paggaṇheyya so bhikkhu bhikukhūhi

  *  *  *  *  *  *
  Footnote: 1. abbhācikkhītipi paṭhanti. 2. Ma. abbhācikkhanaṁ. 3. Ma. anekapariyā-
  yenāvuso. 4. ito paraṁ antarāyikāti pāṭho marammapotthake dissati.
-------------------------------------------------
[page 033]
  Yāvatatiyaṁ samanubhāsitabbo tassa paṭinissaggāya yāvatatiyañce
  samanubhāsiyamāno taṁ paṭinissajjeyya iccetaṁ kusalaṁ no ce
  paṭinissajjeyya pācittiyaṁ. 662.
      [118] 69-9. Yo pana bhikkhu jānaṁ tathāvādinā bhikkhunā
  akaṭānudhammena taṁ diṭṭhiṁ appaṭinissaṭṭhena saddhiṁ sambhuñjeyya vā
  saṁvaseyya vā saha vā seyyaṁ kappeyya pācittiyaṁ. 669.
      [119] 70-10. Samaṇuddesopi ce evaṁ vadeyya tathāhaṁ
  bhagavatā dhammaṁ desitaṁ ājānāmi yathāyeme antarāyikā dhammā vuttā
  bhagavatā te paṭisevato nālaṁ antarāyāyāti so samaṇuddeso
  bhikkhūhi evamassa vacanīyo mā āvuso samaṇuddesa evaṁ avaca
  mā bhagavantaṁ abbhācikkha 1- na hi sādhu bhagavato abbhakkhānaṁ 2- na hi
  bhagavā evaṁ vadeyya anekapariyāyena āvuso samaṇuddesa antarāyikā
  dhammā 3- vuttā bhagavatā alañca pana te paṭisevato antarāyāyāti
  evañca 4- so samaṇuddeso bhikkhūhi vuccamāno tatheva paggaṇheyya
  so samaṇuddeso bhikkhūhi evamassa vacanīyo ajjatagge te
  āvuso samaṇuddesa na ceva so bhagavā satthā apadisitabbo
  yampicaññe samaṇuddesā labhanti bhikkhūhi saddhiṁ dirattatirattaṁ 5-
  sahaseyyaṁ sāpi te natthi cara pire vinassāti yo pana bhikkhu

  *  *  *  *  *  *
  Footnote: 1. abbhācikkhītipi paṭhanti. 2. Ma. abbhācikkhanaṁ. 3. ito paraṁ
  antarāyikāti pāṭho marammapotthake dissati. 4. ito paraṁ panasaddo
  marammapotthake dissati. 5. vi-mahāvibhaṅga. dvirattatirattaṁ.
-------------------------------------------------
[page 034]
  Jānaṁ tathānāsitaṁ samaṇuddesaṁ upalāpeyya vā upaṭṭhāpeyya vā
  sambhuñjeyya vā saha vā seyyaṁ kappeyya pācittiyaṁ. 674.
                     Sappāṇvaggo sattamo
                       sahadhammikavaggo
      [120] 71-1. Yo pana bhikkhu bhikkhūhi sahadhammikaṁ vuccamāno
  evaṁ vadeyya na tāvāhaṁ āvuso etasmiṁ sikkhāpade sikkhissāmi
  yāva naññaṁ bhikkhuṁ byattaṁ vinayadharaṁ paripucchāmīti pācittiyaṁ
  sikkhamānena bhikkhave bhikkhunā aññātabbaṁ paripucchitabbaṁ paripañhitabbaṁ
  ayaṁ tattha sāmīci. 680.
      [121] 72-2. Yo pana bhikkhu pātimokkhe uddissamāne
  evaṁ vadeyya kimpanimehi 1- khuddānukhuddakehi sikkhāpadehi
  uddiṭṭhehi yāvadeva kukkuccāya vihesāya vilekhāya saṁvattantīti
  sikkhāpadavivaṇṇanake 2- pācittiyaṁ. 685.
     [122] 73-3. Yo pana bhikkhu anvaḍḍhamāsaṁ pātimokkhe
  uddissamāne evaṁ vadeyya idāneva kho ahaṁ ājānāmi 3- ayampi
  kira dhammo suttāgato suttapariyāpanno anvaḍḍhamāsaṁ uddesaṁ
  āgacchatīti tañce bhikkhuṁ aññe bhikkhū jāneyyuṁ nisinnapubbaṁ
  iminā bhikkhunā dvattikkhattuṁ 4- pātimokkhe uddissamāne ko pana

  *  *  *  *  *  *
  Footnote: 1. Ma. vi-mahāvibhaṅga. kiṁ panimehi. 2. Ma. sikkhāpadavivaṇṇake.
  3. Ma. vi-mahāvibhaṅga. jānāmi. 4. vi-mahāvibhaṅga. dvittikkhattuṁ.
-------------------------------------------------
[page 035]
  Vādo bhiyyoti na ca tassa bhikkhuno aññāṇakena mutti atthi
  yañca tattha āpattiṁ āpanno tañca yathādhammo kāretabbo
  uttariñcassa 1- moho āropetabbo tassa te āvuso alābhā
  tassa te dulladdhaṁ yaṁ tvaṁ pātimokkhe uddissamāne na sādhukaṁ
  aṭṭhikatvā manasikarosīti idaṁ tasmiṁ mohanake pācittiyaṁ. 689.
      [123] 74-4. Yo pana bhikkhu bhikkhussa kupito anattamano
  pahāraṁ dadeyya pācittiyaṁ. 695.
      [124] 75-5. Yo pana bhikkhu bhikkhussa kupito anattamano
  talasattikaṁ uggireyya pācittiyaṁ. 699.
      [125] 76-6. Yo pana bhikkhu bhikkhuṁ amūlakena saṅghādisesena
  anuddhaṁseyya pācittiyaṁ. 703.
      [126] 77-7. Yo pana bhikkhu bhikkhussa sañcicca kukkuccaṁ
  upadaheyya itissa muhuttampi aphāsu bhavissatīti etadeva paccayaṁ
  karitvā anaññaṁ pācittiyaṁ. 707.
      [127] 78-8. Yo pana bhikkhu bhikkhūnaṁ bhaṇḍanajātānaṁ
  kalahajātānaṁvivādāpannānaṁ upassuti 2- tiṭṭheyya yaṁ ime bhaṇissanti
  taṁ sossāmīti etadeva paccayaṁ karitvā anaññaṁ pācittiyaṁ. 711.
      [128] 79-9. Yo pana bhikkhu dhammikānaṁ kammānaṁ chandaṁ
  datvā pacchā khiyyanadhammaṁ 3- āpajjeyya pācittiyaṁ. 715.

  *  *  *  *  *  *
  Footnote: 1. Ma. uttari cassa. 2. upassutintipi pāṭho. 3. vi-mahāvibhaṅga.
  khīyanadhammaṁ.
-------------------------------------------------
[page 036]
      [129] 80-10. Yo pana bhikkhu saṅghe vinicchayakathāya
  vattamānāya chandaṁ adatvā uṭṭhāyāsanā pakkameyya pācittiyaṁ. 719.
      [130] 81-11. Yo pana bhikkhu samaggena saṅghena cīvaraṁ
  datvā pacchā khiyyanadhammaṁ 1- āpajjeyya yathāsanthutaṁ bhikkhū saṅghikaṁ
  lābhaṁ pariṇāmentīti pācittiyaṁ. 723.
      [131] 82-12. Yo pana bhikkhu jānaṁ saṅghikaṁ lābhaṁ pariṇataṁ
  puggalassa pariṇāmeyya pācittiyaṁ. 727.
                    Sahadhammikavaggo aṭṭhamo
                         ratanavaggo
      [132] 83-1. Yo pana bhikkhu rañño khattiyassa
  muddhābhisittassa anikkhantarājake anībhataratanake 2- pubbe appaṭisaṁvidito
  indakhīlaṁ atikkameyya 3- pācittiyaṁ. 734.
      [133] 84-2. Yo pana bhikkhu ratanaṁ vā ratanasammataṁ vā
  aññatra ajjhārāmā vā ajjhāvasathā vā uggaṇheyya vā
  uggaṇhāpeyya vā pācittiyaṁ ratanaṁ vā pana bhikkhunā
  ratanasammataṁ vā ajjhārāme vā ajjhāvasathe vā uggahetvā vā
  uggaṇhāpetvā 4- vā nikkhipitabbaṁ yassa bhavissati so harissatīti
  ayaṁ tattha sāmīci. 740.

  *  *  *  *  *  *
  Footnote: 1. vi-mahāvibhaṅga. khīyanadhammaṁ. 2. aniggataratanaketipi pāṭho.
  3. atikkāmeyyātipi pāṭho. 4. Ma. vi-mahāvibhaṅga. uggahāpetvā.
-------------------------------------------------
[page 037]
      [134] 85-3. Yo pana bhikkhu santaṁ bhikkhuṁ anāpucchā
  vikāle gāmaṁ paviseyya aññatra tathārūpā accāyikā karaṇīyā
  pācittiyaṁ. 747.
      [135] 86-4. Yo pana bhikkhu aṭṭhimayaṁ vā dantamayaṁ vā
  visāṇamayaṁ vā sūcigharaṁ kārāpeyya bhedanakaṁ pācittiyaṁ. 751.
      [136] 87-5. Navampana 1- bhikkhunā mañcaṁ vā pīṭhaṁ vā
  kārayamānena aṭṭhaṅgulapādakaṁ kāretabbaṁ sugataṅgulena aññatra
  heṭṭhimāya aṭaniyā taṁ atikkāmayato chedanakaṁ pācittiyaṁ. 755.
      [137] 88-6. Yo pana bhikkhu mañcaṁ vā pīṭhaṁ vā tūlonaddhaṁ
  kārāpeyya uddālanakaṁ 2- pācittiyaṁ. 759.
      [138] 89-7. Nisīdanampana 3- bhikkhunā kārayamānena
  pamāṇikaṁ kāretabbaṁ tatridaṁ pamāṇaṁ dīghaso dve vidatthiyo
  sugatavidatthiyā tiriyaṁ diyaḍḍhaṁ dasā vidatthi taṁ atikkāmayato
  chedanakaṁ pācittiyaṁ. 764.
      [139] 90-8. Kaṇḍupaṭicchādiṁ pana bhikkhunā kārayamānena
  pamāṇikā kāretabbā tatridaṁ pamāṇaṁ dīghaso catasso vidatthiyo
  sugatavidatthiyā tiriyaṁ dve vidatthiyo taṁ atikkāmayato chedanakaṁ
  pācittiyaṁ. 768.

  *  *  *  *  *  *
  Footnote: 1. Ma. vi-mahāvibhaṅga. navaṁ pana. 2. Ma. uddhālanakaṁ. 3. Ma.
  vi-mahāvibhaṅga. nisīdanaṁ pana.
-------------------------------------------------
[page 038]
      [140] 91-9. Vassikasāṭikaṁ 1- pana bhikkhunā kārayamānena
 pamāṇikā kāretabbā tatridaṁ pamāṇaṁ dīghaso cha vidatthiyo
 sugatavidatthiyā tiriyaṁ aḍḍhateyyā taṁ atikkāmayato chedanakaṁ
 pācittiyaṁ. 772.
      [141] 92-10. Yo pana bhikkhu sugatacīvarappamāṇaṁ cīvaraṁ
 kārāpeyya atirekaṁ vā chedanakaṁ pācittiyaṁ tatridaṁ sugatassa
 sugatacīvarappamāṇaṁ dīghaso nava vidatthiyo sugatavidatthiyā tiriyaṁ
 cha vidatthiyo idaṁ sugatassa sugatacīvarappamāṇaṁ 2-. 776.
                      Ratanavaggo navamo
      uddiṭṭhā kho āyasmanto dvenavuti pācittiyā dhammā
 tatthāyasmante pucchāmi kaccittha parisuddhā dutiyampi pucchāmi
 kaccittha parisuddhā tatiyampi pucchāmi kaccittha parisuddhā
 parisuddhetthāyasmanto tasmā tuṇhī evametaṁ dhārayāmi 3-.
                Dvenavuti pācittiyā dhammā niṭṭhitā
                       -----------

  *  *  *  *  *  *
  Footnote: 1. amhākaṁ porāṇapotthake ceva marammapotthake ca vassikasāṭikāti
  dissati. 2. Ma. vi-mahāvibhaṅga.... pamāṇanti. 3. Ma. vi-mahāvibhaṅga.
  dhārayāmīti.
-------------------------------------------------
[page 039]
                  Cattāro pāṭidesanīyā dhammā
      ime kho panāyasmanto cattāro pāṭidesanīyā dhammā
  uddesaṁ āgacchanti
      [142] 1. Yo pana bhikkhu aññātikāya bhikkhuniyā antaragharaṁ
  paviṭṭhāya hatthato khādanīyaṁ vā bhojanīyaṁ vā sahatthā paṭiggahetvā
  khādeyya vā bhuñjeyya vā paṭidesetabbaṁ tena bhikkhunā
  gārayhaṁ āvuso dhammaṁ āpajjiṁ asappāyaṁ pāṭidesanīyaṁ taṁ
  paṭidesemīti. 781.
      [143] 2. Bhikkhū paneva kulesu nimantitā bhuñjanti tatra
  ce sā 1- bhikkhunī vosāsamānarūpā ṭhitā hoti idha sūpaṁ detha
  idha odanaṁ dethāti tehi bhikkhūhi sā bhikkhunī apasādetabbā
  apasakka tāva bhagini yāva bhikkhū bhuñjantīti ekassapi ce
  bhikkhuno nappaṭibhāseyya taṁ bhikkhuniṁ apasādetuṁ apasakka tāva
  bhagini yāva bhikkhū bhuñjantīti paṭidesetabbaṁ tehi bhikkhūhi
  gārayhaṁ āvuso dhammaṁ āpajjimhā asappāyaṁ pāṭidesanīyaṁ taṁ
  paṭidesemāti. 784.
      [144] 3. Yāni kho pana tāni sekkhasammatāni kulāni
  yo pana bhikkhu tathārūpesu sekkhasammatesu kulesu pubbe animantito
  agilāno khādanīyaṁ vā bhojanīyaṁ vā sahatthā paṭiggahetvā khādeyya

  *  *  *  *  *  *
  Footnote: 1. ekaccasmiṁ amhākaṁ potthake ceva vinayapiṭake mahāvibhaṅge ca na
  dissati.
-------------------------------------------------
[page 040]
  Vā bhuñjeyya vā paṭidesetabbaṁ tena bhikkhunā gārayhaṁ āvuso
  dhammaṁ āpajjiṁ asappāyaṁ pāṭidesanīyuṁ taṁ paṭidesemīti. 790.
      [145] 4. Yāni kho pana tāni āraññakāni senāsanāni
  sāsaṅkasammatāni sappaṭibhayāni yo pana bhikkhu tathārūpesu senāsanesu
  viharanto 1- pubbe appaṭisaṁviditaṁ khādanīyaṁ vā bhojanīyaṁ vā ajjhārāme
  sahatthā paṭiggahetvā agilāno khādeyya vā bhuñjeyya vā
  paṭidesetabbaṁ tena bhikkhunā gārayhaṁ āvuso dhammaṁ āpajjiṁ
  asappāyaṁ pāṭidesanīyaṁ taṁ paṭidesemīti. 795.
      Uddiṭṭhā kho āyasmanto cattāro pāṭidesanīyā dhammā
  tatthāyasmante pucchāmi kaccittha parisuddhā dutiyampi pucchāmi
  kaccittha parisuddhā tatiyampi pucchāmi kaccittha parisuddhā
  parisuddhetthāyasmanto tasmā tuṇhī evametaṁ dhārayāmi 2-. 799.
               Cattāro pāṭidesanīyā dhammā niṭṭhitā
                       ----------
                   pañcasattati sekhiyā dhammā
      ime kho panāyasmanto pañcasattati 3- sekhiyā dhammā
 uddesaṁ āgacchanti.

  *  *  *  *  *  *
  Footnote: 1. marammapotthake na dissati. 2. Ma. vi-mahāvibhaṅga. dhārayāmīti.
  3. ekaccasmiṁ amhākaṁ potthake ca vinayapiṭake mahāvibhaṅge ca maramma-
  potthake ca na dissati.
-------------------------------------------------
[page 041]
                      Chabbīsati sāruppā
                       parimaṇḍalavaggo
      [146] 1. Parimaṇḍalaṁ nivāsessāmīti sikkhākaraṇīyā. 800.
      [147] 2. Parimaṇḍalaṁ pārupissāmīti sikkhākaraṇīyā. 801.
      [148] 3. Supaṭicchanno antaraghare gamissāmīti sikkhākaraṇīyā
 . 802.
      [149] 4. Supaṭicchanno antaraghare nisīdissāmīti sikkhākaraṇīyā
 . 803.
      [150] 5. Susaṁvuto antaraghare gamissāmīti sikkhākaraṇīyā
 . 804.
      [151] 6. Susaṁvuto antaraghare nisīdissāmīti sikkhākaraṇīyā
 . 805.
      [152] 7. Okkhittacakkhu antaraghare gamissāmīti sikkhākaraṇīyā
 . 806.
      [153] 8. Okkhittacakkhu antaraghare nisīdissāmīti sikkhākaraṇīyā
 . 807.
      [154] 9. Na ukkhittakāya antaraghare gamissāmīti
  sikkhākaraṇīyā. 808.
      [155] 10. Na ukkhittakāya antaraghare nisīdissāmīti
  sikkhākaraṇīyā. 809.
-------------------------------------------------
[page 042]
                       Ujjagghikavaggo
      [156] 11. Na ujjagghikāya antaraghare gamissāmīti
  sikkhākaraṇīyā. 810.
      [157] 12. Na ujjagghikāya antaraghare nisīdissāmīti
  sikkhākaraṇīyā. 811.
      [158] 13. Appasaddo antaraghare gamissāmīti
  sikkhākaraṇīyā. 812.
      [159] 14. Appasaddo antaraghare nisīdissāmīti
  sikkhākaraṇīyā. 813.
      [160] 15. Na kāyappacālakaṁ antaraghare gamissāmīti
  sikkhākaraṇīyā. 814.
      [161] 16. Na kāyappacālakaṁ antaraghare nisīdissāmīti
  sikkhākaraṇīyā. 815.
      [162] 17. Na bāhuppacālakaṁ antaraghare gamissāmīti
  sikkhākaraṇīyā. 816.
      [163] 18. Na bāhuppacālakaṁ antaraghare nisīdissāmīti
  sikkhākaraṇīyā. 817.
      [164] 19. Na sīsappacālakaṁ antaraghare gamissāmīti
  sikkhākaraṇīyā. 818.
-------------------------------------------------
[page 043]
      [165] 20. Na sīsappacālakaṁ antaraghare nisīdissāmīti
  sikkhākaraṇīyā. 819.
                     Ujjagghikavaggo dutiyo
                        khambhakatavaggo
      [166] 21. Na khambhakato antaraghare gamissāmīti
  sikkhākaraṇīyā. 820.
      [167] 22. Na khambhakato antaraghare nisīdissāmīti
  sikkhākaraṇīyā. 821.
      [168] 23. Na oguṇṭhito antaraghare gamissāmīti
  sikkhākaraṇīyā. 822.
      [169] 24. Na oguṇṭhito antaraghare nisīdissāmīti
  sikkhākaraṇīyā. 823.
      [170] 25. Na ukkuṭikāya antaraghare gamissāmīti
  sikkhākaraṇīyā. 824.
      [171] 26. Na pallatthikāya antaraghare nisīdissāmīti
  sikkhākaraṇīyā. 825.
                   Chabbīsati sāruppā niṭṭhitā
                    samatiṁsa bhojanapaṭisaṁyuttā
      [172] 27-1. Sakkaccaṁ piṇḍapātaṁ paṭiggahessāmīti
  sikkhākaraṇīyā. 826.
-------------------------------------------------
[page 044]
      [173] 28-2. Pattasaññī piṇḍapātaṁ paṭiggahessāmīti
  sikkhākaraṇīyā. 827.
      [174] 29-3. Samasūpakaṁ piṇḍapātaṁ paṭiggahessāmīti
  sikkhākaraṇīyā. 828.
      [175] 30-4. Samatittikaṁ piṇḍapātaṁ paṭiggahessāmīti
  sikkhākaraṇīyā. 829.
                     Khambhakatavaggo tatiyo
                        sakkaccavaggo
      [176] 31-5. Sakkaccaṁ piṇḍapātaṁ bhuñjissāmīti
  sikkhākaraṇīyā. 830.
      [177] 32-6. Pattasaññī piṇḍapātaṁ bhuñjissāmīti
  sikkhākaraṇīyā. 831.
      [178] 33-7. Sapadānaṁ piṇḍapātaṁ bhuñjissāmīti
  sikkhākaraṇīyā. 832.
      [179] 34-8. Samasūpakaṁ piṇḍapātaṁ bhuñjissāmīti
  sikkhākaraṇīyā. 833.
      [180] 35-9. Na thūpikato 1- omadditvā piṇḍapātaṁ
  bhuñjissāmīti sikkhākaraṇīyā. 834.
      [181] 36-10. Na sūpaṁ vā byañjanaṁ vā odanena
  paṭicchādessāmi bhiyyokamyataṁ upādāyāti sikkhākaraṇīyā. 835.

  *  *  *  *  *  *
  Footnote: 1. yekuyyena amhākaṁ potthake thūpatoti dissati. maramnapotthake
  thūpakatoti dissati.
-------------------------------------------------
[page 045]
      [182] 37-11. Na sūpaṁ vā odanaṁ vā agilāno attano
  atthāya viññāpetvā bhuñjissāmīti sikkhākaraṇīyā. 837.
      [183] 38-12. Na ujjhānasaññī paresaṁ pattaṁ
  olokessāmīti sikkhākaraṇīyā. 838.
      [184] 39-13. Nātimahantaṁ kavaḷaṁ 1- karissāmīti
  sikkhākaraṇīyā. 839.
      [185] 40-14. Parimaṇḍalaṁ ālopaṁ karissāmīti
  sikkhākaraṇīyā. 840.
                     Sakkaccavaggo catuttho
                        anāhaṭavaggo
      [186] 41-15. Na anāhaṭe kavaḷe 2- mukhadvāraṁ vivarissāmīti
  sikkhākaraṇīyā. 841.
      [187] 42-16. Na bhuñjamāno sabbaṁ hatthaṁ mukhe pakkhipissāmīti
  sikkhākaraṇīyā. 842.
      [188] 43-17. Na sakavaḷena 3- mukhena byāharissāmīti
  sikkhākaraṇīyā. 843.
      [189] 44-18. Na piṇḍukkhepakaṁ bhuñjissāmīti sikkhākaraṇīyā
 . 844.

  *  *  *  *  *  *
  Footnote: 1. Ma. vi-mahāvibhaṅga. kabaḷaṁ. 2. Ma. vi-mahāvibhaṅga. kabaḷe.
  3. Ma. vi-mahāvibhaṅga. sakabaḷena.
-------------------------------------------------
[page 046]
      [190] 45-19. Na kavaḷāvacchedakaṁ 1- bhuñjissāmīti
  sikkhākaraṇīyā. 845.
      [191] 46-20. Na avagaṇḍakārakaṁ bhuñjissāmīti
  sikkhākaraṇīyā. 846.
      [192] 47-21. Na hatthaniddhūnakaṁ bhuñjissāmīti
  sikkhākaraṇīyā. 847.
      [193] 48-22. Na sitthāvakārakaṁ bhuñjissāmīti
  sikkhākaraṇīyā. 848.
      [194] 49-23. Na jivhānicchārakaṁ bhuñjissāmīti
  sikkhākaraṇīyā. 849.
      [195] 50-24. Na capucapukārakaṁ bhuñjissāmīti
  sikkhākaraṇīyā. 850.
                   Anāhaṭavaggo 2- pañcamo
                        surusuruvaggo
      [196] 51-25. Na surusurukārakaṁ bhuñjissāmīti
  sikkhākaraṇīyā. 851.
      [197] 52-26. Na hatthanillehakaṁ bhuñjissāmīti
  sikkhākaraṇīyā. 852.

  *  *  *  *  *  *
  Footnote: 1. Ma. vi-mahāvibhaṅga. kabaḷāvacchedakaṁ. 2. Ma. vi-mahāvibhaṅga. kabaḷavaggo.
-------------------------------------------------
[page 047]
      [198] 53-27. Na pattanillehakaṁ bhuñjissāmīti
  sikkhākaraṇīyā. 853.
      [199] 54-28. Na oṭṭhanillehakaṁ bhuñjissāmīti
  sikkhākaraṇīyā. 854.
      [200] 55-29. Na sāmisena hatthena pānīyathālakaṁ
  paṭiggahessāmīti sikkhākaraṇīyā. 855.
      [201] 56-30. Na sasitthakaṁ pattadhovanaṁ antaraghare
  chaḍḍessāmīti sikkhākaraṇīyā. 856.
                 Samatiṁsa bhojanapaṭisaṁyuttā niṭṭhitā
                  soḷasa dhammadesanāpaṭisaṁyuttā
      [202] 57-1. Na chattapāṇissa agilānassa dhammaṁ
  desissāmīti 1- sikkhākaraṇīyā. 858.
      [203] 58-2. Na daṇḍapāṇissa agilānassa dhammaṁ
  desissāmīti sikkhākaraṇīyā. 859.
      [204] 59-3. Na satthapāṇissa agilānassa dhammaṁ
  desissāmīti sikkhākaraṇīyā. 860.
      [205] 60-4. Na āvudhapāṇissa agilānassa dhammaṁ
  desissāmīti sikkhākaraṇīyā. 861.
                      Surusuruvaggo chaṭṭho

  *  *  *  *  *  *
  Footnote: 1. desissāmīti padaṁ vinayapiṭake mahāvibhaṅge ceva marammapotthake ca
  sabbattha desessāmīti dissati.
-------------------------------------------------
[page 048]
                        Pādukavaggo
      [206] 61-5. Na pādukārūḷhassa agilānassa dhammaṁ
  desissāmīti sikkhākaraṇīyā. 862.
      [207] 62-6. Na upāhanārūḷhassa agilānassa dhammaṁ
  desissāmīti sikkhākaraṇīyā. 863.
      [208] 63-7. Na yānagatassa agilānassa dhammaṁ
  desissāmīti sikkhākaraṇīyā. 864.
      [209] 64-8. Na sayanagatassa agilānassa dhammaṁ
  desissāmīti sikkhākaraṇīyā. 865.
      [210] 65-9. Na pallatthikāya nisinnassa agilānassa
  dhammaṁ desissāmīti sikkhākaraṇīyā. 866.
      [211] 66-10. Na veṭṭhitasīsassa 1- agilānassa dhammaṁ
  desissāmīti sikkhākaraṇīyā. 867.
      [212] 67-11. Na oguṇṭhitasīsassa agilānassa dhammaṁ
  desissāmīti sikkhākaraṇīyā. 868.
      [213] 68-12. Na chamāyaṁ nisīditvā āsane nisinnassa
  agilānassa dhammaṁ desiṁssāmīti sikkhākaraṇīyā. 869.
      [214] 69-13. Na nīce āsane nisīditvā ucce āsane
  nisinnassa agilānassa dhammaṁ desissāmīti sikkhākaraṇīyā. 872.

  *  *  *  *  *  *
  Footnote: 1. Ma. vi-mahāvibhaṅga. veṭhitasīsassa.
-------------------------------------------------
[page 049]
      [215] 70-14. Na ṭhito nisinnassa agilānassa dhammaṁ
  desissāmīti sikkhākaraṇīyā. 873.
      [216] 71-15. Na pacchato gacchanto purato gacchantassa
  agilānassa dhammaṁ desissāmīti sikkhākaraṇīyā. 874.
      [217] 72-16. Na upathena gacchanto pathena gacchantassa
  agilānassa dhammaṁ desissāmīti sikkhākaraṇīyā. 875.
               Soḷasa dhammadesanāpaṭisaṁyuttā niṭṭhitā
                       tayo pakiṇṇakā
      [218] 73-17. Na ṭhito agilāno uccāraṁ vā passāvaṁ
  vā karissāmīti sikkhākaraṇīyā. 876.
      [219] 74-18. Na harite agilāno uccāraṁ vā passāvaṁ vā
  kheḷaṁ vā karissāmīti sikkhākaraṇīyā. 877.
      [220] 75-19. Na udake agilāno uccāraṁ vā passāvaṁ
  vā kheḷaṁ vā karissāmīti sikkhākaraṇīyā. 878.
                     Pādukavaggo sattamo
                    tayo pakiṇṇakā niṭṭhitā
      uddiṭṭhā kho āyasmanto pañcasattati sekhiyā dhammā
  tatthāyasmante pucchāmi kaccittha parisuddhā dutiyampi pucchāmi
  kacacittha parisuddhā tatiyamapi pucchāmi kaccittha parisuddhā
  parisadadhetthāyasmanto tasmā tuṇhī evametaṁ dhārayāmi 1-. 879.
                Pañcasattati lekhiyā dhammā niṭṭhitā

  *  *  *  *  *  *
  Footnote: 1. Ma. vi-mahāvibhaṅga. dhārayāmīti.
-------------------------------------------------
[page 050]
                    Sattādhikaraṇasamathā dhammā
          ime kho panāyasmanto sattādhikaraṇasamathā 1- dhammā
  uddesaṁ āgacchanti.
          Uppannuppannānaṁ adhikaraṇānaṁ samathāya vūpasamāya
          [221] 1. Sammukhāvinayo dātabbo
          [222] 2. Sativinayo dātabbo
          [223] 3. Amūḷhavinayo dātabbo
          [224] 4. Paṭiññāya kāretabbaṁ 2-
          [225] 5. Yebhuyyasikā
          [226] 6. Tassa pāpiyasikā
          [227] 7. Tiṇavatthārakoti. 880.
          Uddiṭṭhā kho āyasmanto sattādhikaraṇasamathā dhammā
  tatthāyasmante pucchāmi kaccittha parisuddhā dutiyampi pucchāmi
  kaccittha parisuddhā tatiyampi pucchāmi kaccittha parisuddhā
  parisuddhetthāyasmanto tasmā tuṇhī evametaṁ dhārayāmi 3-.
                 Sattādhikaraṇasamathā dhammā niṭṭhitā
                       -----------

  *  *  *  *  *  *
  Footnote: 1. Ma. vi-mahāvibhaṅga satta adhikaraṇasamathā. 2. paṭiññātakaraṇantipi
  pāṭho. 3. Ma. vi-mahāvibhaṅga. dhārayāmīti.
-------------------------------------------------
[page 051]
      Uddiṭṭhaṁ kho āyasmanto nidānaṁ uddiṭṭhā cattāro pārājikā
  dhammā uddiṭṭhā terasa saṅghādisesā dhammā uddiṭṭhā
  dve aniyatā dhammā uddiṭṭhā tiṁsa nissaggiyā pācittiyā
  dhammā uddiṭṭhā dvenavuti pācittiyā dhammā uddiṭṭhā cattāro
  pāṭidesanīyā dhammā uddiṭṭhā pañcasattati sekhiyā dhammā
  uddiṭṭhā sattādhikaraṇasamathā dhammā.
      Ettakantassa 1- bhagavato suttagataṁ suttapariyāpannaṁ
  anvaḍḍhamāsaṁ uddesaṁ āgacchati tattha sabbeheva samaggehi
  sammodamānehi avivadamānehi sikkhitabbanti. 881.
                    Vitthāruddeso pañcamo
                      bhikkhupātimokkhapāli
                          niṭṭhitā
                       ----------

  *  *  *  *  *  *
  Footnote: 1. Ma. ettakaṁ tassa.
-------------------------------------------------
